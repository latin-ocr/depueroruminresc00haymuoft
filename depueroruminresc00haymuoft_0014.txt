222

tandae sint, puero aut ipsi eccyclema ascendendum est, aut ab
alio aliquo tollatur necesse est. Non tam humile hac quidem
in tragoedia fuisse illud vehiculum, ut non puer eo deberet
attolli, vel inde fit probabile, quod perhanc fabulam neque
ex eccyclemate in orchestram descenditur, neque ascenditur ex
orchestra in eccyzclema ¹) Aiax invehitur solus v. 5955 Tecmessa
redit in tentorium v. demum 685, quo iam revolutum cst
eccyclema. Demitur puer de eccyclemate v. 578 sqq.; in scaena
manet fortasse cum matre usque ad v. 685, quo Tecmessa in
tentorium ab Aiace mittitur. Iterum puer cum matre introit
scaenam v. 1168, manetque ad finem. Quin etiam paullum
agere cogitandus est, scilicet Teucer eum supplicem ad patris
mortui corpus collocat capillos trium supplicum manibus tenentem
(1171 sqq.). Postremum, cum patris corpus auferatur, ipse
quoque patrem tangens pietatis officium praestat.

In Oedipi regis initio Sophocles magnam puerorum turbam
prodire iussit, quos sacerdos supplices, ut regem de avertenda
peste interpellarentur, ante arcem regiam duxit. In aris sedent
(16), nimirum ramos lana obvolutos manibus tenentes. Decedunt
cum sacerdote v. 150. -- Praeterea in fine fabulae in scaenam
prodeunt duae Oedipodis filiolae, quaa, etiamsi non nominantur,
Antigonam et Ismenam esse non falso putabimus. Accurrunt
(1471) a Creonte evocatae, pater eas manibus tangit atque per—
mulcet (1468, 1481). In fine fabulae de scaena decedunt.
Mutae sunt, sicut omnino pueri quos novimus Sophoclei3 pueros,
non puellaS, eorum personas induisse, ex sollemni tragoediae
more sequitur.

Transeamus nunc ad Euripidem, cuius in fabulis per-
censendis eum temporum ordinem sequar, quem Wilamowitzius
in Analectis Euripideis et in Hercule suo et testimoniis et con·
iecturis nixus constituit.

Iam in antiquissima quam habemus fabula, Alcestide, vide-
mus duos pueros prodeunteS, filiolum dico filiolamque Admeti

 

¹) Contra Robertus (Herm. XXXI, p. 537) putat eccyclema sane
humile fuisse. Sed dubitari potest, num eadem omnibus temporibus
forma eccyclematis fuerit.

