277

horrere a pueri natura, sed inde velle concludere Eumelum
illum revera adulescentem a poeta fictum esse, perversissimum
mihi videtur, siquidem constat summa arte opus esse ad ser-
mones personarum ita instituendos, ut revera singularum con-
dicionibus moribusque convenire videantur. Id ne Euripidi
quidem semper contigisse iam Aristophanes comicus animad-
vertit, cum ei exprobraret vel aniculas apud eum philosophari
(cf. ran. 948 sqq„ Ach. 400). Itaque si puerorum in scaena ser-
mones omnino novi aliquid praebere, in Alcestide vero Euri-
pidem fere primo tale quid finxisse respexerimus (id quod de-
monstrare mibi in hac dissertatione propositum est), in depin-
gendo Eumelo eum paullulum erravisse non mirum videbitur.
Sed ne opus quidem est his argumentis: ipse Euripides claris
verbis indicat se veros pueros habuisse in animo, cum haec
scriberet de liberis ab Alcestide matre ultimo salutatis: 189 sqq.:

παῖδες δὲ πέπλων μητρὸς ἐξηρητημένοι
ἔκλαιον· ἡ δὲ λαμβάνουσ’ ἐς ἀγκάλας
η’σπάζετ’ ἄλλοτ’ ἄλλον κτλ.

Quid? nonne spectatores, si his modo auditis hominem adultum
vidissent prodeuntem Eumeli persona indutum, risuros fuisse
putas? Nonne res ipsa fert pueros quam minimos imbecillis-
simos ostendi, ut omnino Alcestidis preces, quibus eos Admeti
tutelae commendat, intellegantur? — Aeque atque hac in fabula
in unaquaque, quotquot praebent puerorum parteS, haud ambi-
gue puerilem naturam significatam esse inveniemus.

Nam vel obiter legenti tragoedias Graecas hoc se offert
ultro, voluisse poetas pueros intellegi teneros, imbecillos,
aliorum auxilio egentes; quin etiam [quotquot pueri in tragoe-
diis prodeunt, omnes aut summo periculo constricti aut ango-
ribus vexati aut maerore afflicti sunt, ita ut consilio miseri-
cordiam movendi eos omnes inductos esse non inepte statuas.
Eodem spectat quod pueri semper rerum. coram se actarum
nescii, neglegentes, pericula non opinantes depinguntur. Cum
igitur poetae, his duabus semper recurrentibus lineis pueros
signare soliti sint, neque quicquam aliud iis personis reprae-
sentavisse *videantur nisi τὸ μαλθακὸν καὶ τὸ νήπιον, inde
quoque eorum qui in scaenam prodierunt puerorum aetatem

