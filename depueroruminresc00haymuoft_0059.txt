267

est, cum etiam histriones interdum singularibus personis in-
duendis bestias imitati sint.¹)

Ex eadem causa, qua Cretenses, etiam Danae et Scyrii
primae aetati ascribendae sunt. In utraque fabula infantem
(simulacrum), illa Danaae et Iovis, hac Deidamiae et Achillis,
filiolum prolatum esse verisimile est. In Scyriis certe argu-
mentum gratissimum amoris clandestini inter Deidamiam et
Achillem intercedentis vix neglexit Euripides. Hunc in modum
eum tragoediam suam finxisse Robertus cum aliis ex argumentis
tum ex imagine in goryto quodam picta, quam ad Polygnotum
refert, probavit.2)

Hae fere sunt omnes eae primae aetatis tragoediae, in
quibus pueros in scaena apparuisse satis constat. In ceteris
huius aetatis tragoediis vix quisquam aliqua cum fide pueros
demonstrare poterit, nisi forte in Peliadibus Iasonis frater
prodiit, quod ex pariete quodam Pompeiano possit concludi; sed
res prorsus incerta.3) Ceterum contra Wilamowitzium Robertum
secutus primae aetati etiam Protesilaum ascribo propter vehe-
mentem inter coniuges amorem et numerorum proprietatem.

Transeamus ad secundam aetatem. Praeter servatas fa-
bulas duas tantum vide0‚ quae praebeant puerorum partes:
Alopam et Oedipum. Alopa, quae propter materiam tractatam
sumptam ex fabulis Atticis videtur secundae aetati tribuenda,
simile argumentum praebet iis, quae iam in Aeolo, Melanippa
philosopha, Ci·etensibuS‚ Danae, Scyriis inveneramuS, cui generi
postea Augam addemus. Quibus omnibus hoc commune est,
quod mulier aliqua corrupta clam parit, infans autem detectus
culpam patefacit. Quare probabile videtur, quae est ceteroquin

 

1) Poll. (IV, 141) eas personas appellat ἔκσκευα πρόσωπα. Affert
inter alias Ἵππην (coni. Wieseler pro Εὐίππη), quae habuerit caput
equinum. Ι

2) Arch. Anz. 1889, p. 151.

³) v. Arch. Zeit.1875, t. 13, de qua imagine egit Robertus p.134 sqq.
Acastum ibi non posse intellegi sequitur ex Mos. Chor. progymn. HI,
qui apud Euripidem Peliam filiis caruisse dicit. Iasonis fratrem, Pro-
maehum, quem affert Apollod. I, 9, 27, intellegendum esse nunc suspi-
catur Robertus. v p

Diss. Hal. xm. 18

