Fabulas Graecorum si quis recte vult intellegere et aestimare,
ei id imprimis tenendum est, ludos scaenicos Atheniensium,
quibus illae fabulae erant destinatae, partem effecisse magnarum,
quae quotannis Libero habebantur, feriarum. Eo enim maxi-
mam partem certae illae et quasi rigidae fabularum formae,
quae a nostrorum poetarum licentia mirum quantum abhorrent,
referendae sunt. Nam poetae in componendis fabulis non solum
reverentia quadam prisci moris ducti, sed etiam eorum sub-
sidiorum, quae ad ludos instituendos sollemniter praebebantur,
certo modo astricti, pristinas illas formas religiose servaverunt.
Tamen in ipsis illis angustis finibus progressum quendam fieri
cognosci potest. Nam praeterquam quod subsidia illa per tem-
porum cursum paullo aucta sunt, poetae certis temporibus novos
colores sive artificia scaenica fabulis suis adhibuerunt, post aliquod
tempus, quae antea novaverant, saepe reiecerunt. Nam multum
valuit etiam in fabulis componendis usus tyrannuS, qui, quae ipse
peperit, mox idem delere solet. Moneo de Charonis illa scala,
quod artificium olim in apparatu scaenico praecipuum locum
tenuisse, postea sensim neglectum esse nuper Robertus ¹) ostendit.
Multa alia possum afferre. Similiter puerorum quoque in fabulis
parteS, quas mihi tractandas proposui, certo quodam tempore
· in gratia et honore fuisse, postea spretae et abiectae esse
videntur. Iam vero iis artificiis diligenter observandis si poeta-
rum usum eiusque vicissitudines constituerimus, apparet nos ad
singulorum non solum poetarum indoles, verum etiam ad totius
artis dramaticae gradus ac processus vere cognoscendos aliquid
profecturos esse. ltaque si hunc, quem mihi examinandum propo-
sui, singularem morem scaenicum, pueros in scaenam inducendi,
cum aliquo fructu perquirere atque explicare contigerit, paullulum

¹) Herm. XXXI, p. 538 sqq.
mss. Hal. xm. 15

