291

ne heroem suum mulieris eiusque servae blandimentis conce-
dentem ostenderet. Maxime vero Sophocles in superstitibus
quidem fabulis vulgi voluntati indulsit in Oedipo rege, cum non
solum initio magnam puerorum turbam, sed etiam in ipso fine
fabula iam peracta Oedipi filiolas induceret, nempe ut flebilem
illam imaginem proponeret spectantibus, qua Oedipus caecus,
fatis fractus, parvulas suas innocentes manibus quaerens, per·
mulcens, ipsae flentes repraesentantur. Sed quamvis non alio
consilio, nisi ut lacrimae spectantium excitarentur, ea scaena
ficta videatur, tamen in eo ipso poetae ars cernitur, quod illa
puellarum cura ante oculos posita Oedipi humanitatem nobis
ostendit itaque eius sortis acerbitate etiam vehementius nos
percussit atque commovit.

Iam praeter has fabulas, in quibus puerorum partes paullo
laxius cum tota actione cohaerere cognovimus, magnam earum
invenimus multitudinem, in quibus pueri vel sua actione vel
certe sua sorte in summum discrimen vocantur itaque medium
quendam fabulae locum obtinent. Iam prima aetate eiusmodi
fabulae Euripidis occurrunt hae: Thyestes, 1n0, Theseus, in
quibus pueros praecipuum locum tenere patet. Quid dicam de
Heraclidis, cuius fabulae summa in una multorum puerorum
salute posita est, sicut etiam per totam fere fabulam scaenam
obtinent? Quin etiam tanta fuit puerorum partium viS, ut
Euripidem earum auxilio summum artis suae fastigium assecutum
esse iure statuas; nam et in Medeae moribus cupiditatibusque
describendis et in Andromachae actionis nodo conectendo et
in Herculis tragica sorte luculenter exprimenda multum eum
puerorum praesentiae debuisse apparet. Sed ne in Sophoclis
quidem fabulis quicquam magis admiratione dignum mihi videtur
‘quam ea viS, qua Aiacis mores fortunamque puero adhibito
animis nostris commendavit. —

Nec miranda est ea puerorum partium vis, siquidem iis
ipsis novos nec minimos animi humani motus in ipsa scaena
repraesentandi copia fiebat poetis ¹), id quod artis scaenicae

¹) Quantum omnino puerorum in arte poetica personis tribuendum
atque a poetis tributum esset, nescio quis grammaticus Alexandrinus
sensisse videtur, cum moneret (schol. Il. Z 468) Homerum primum pueros
in tragoedia, i. e. gravioris argumenti carmine, induxisse. At quod

