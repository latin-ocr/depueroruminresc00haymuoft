294

mutuatum esse, quippe qui omnino sane sollertem causarum
forensium imitatorem se praestaret.¹) — Iam his rebus perspectis
satis probatum mihi videtur, puerorum in scaena parteS, quarum
vim et naturam novae illius Euripideae artis indoli apprime
convenire ostenderimus, revera Euripidi ipsi deberi. Accedit
quod ille largissime pueris usus est, et aetates poesis Euripideae
congruunt cum iis aetatibus, quas in usu puerorum omnino
distinguendas statuimus. -- Vel inde re non explorata colligi
potest Aeschylum, ut qui fere contrarias sequeretur rationes,
non admisisse pueros scaenis, Hac ipsa de causa, ut Robertus
me docuit, contra fabulae memoriam in Agamemnone (vv. 877 sqq.)
Orestem parvulum a Clytaemestra in Phocida missum esse finxit,
quamviS, si eum induxisset, egregia ad futurum eius ulciscendi
officium respiciendi occasio se obtulisset. Sophoclem autem,
quem securo magis et hilari animo fuisse putamus, non adeo
novis illius aetatis turbinibus correptum commotumque esse
consentaneum est, ut artem suam plane ad eius iudicium ac-
commodatam transformaret. Itaque, ut in aliis quoque rebus
Euripidem imitatus est, hoc artificium non plane contempsit,
sed modice tamen suis fabulis adhibuit.- Iam si hoc demon·
stratum est, eas fabulas SophocleaS, quae puerorum partes prae·
bent, post annum 438 doctas esse apparet, quo fere anno Euri-
pidem primos pueros induxisse vidimus.

Unde puerorum in comoedia partes profectae sint, non
tam facile perspici potest, quoniam ante annum 425 testimonia
non habemus, Tamen hoc velim respicias, iisdem temporibus,
quibus apud Euripidem, in comoedia quoque pueros in gratia
et honore esse, iisdem scaena arceri; praeterea eandem pueros
inducendi rationem quam in tragoedia cognoveramus, sc. miseri·
cordiae movendae, etiam Aristophanem suo more sequi, nempe
ut pueros tragicos rideat; denique Aristophanem anno demum
427, quo tempore in tragica scaena iam diu puerorum partes
vigebant, coepisse comoedias scribere. Quae cum ita sint, non
inepte suspicabimur illos comicos pueros ex mera tragicae
scaenae imitatione profectos esse.

¹) Similiter rem exposuit Ο. Mueller, Hist. Litt. 1⁴, p. 593.

