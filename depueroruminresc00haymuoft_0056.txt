264

stite fabula sumptis praeoccupati incerta pro certis accipiamus.
Utut autem in priore fabula Phaedrae culpa demonstrata est,¹)
dubitationem de vero malorum auctore post Phaedrae mortem
non iam relictam esse vel inde perspicitur, quod Villam de
Hippolyti culpa disceptationem poeta certe antea posucrat, ita
nempe, ut et Hippolytum (quem iu priore quoque fabula cum
irato patre congressum esse Leo evicit p. 182) et Phaedram
ipsos suas causas agentes induceret. Cum enim hoc per fabulae
structuram datum fuerit, Theseum, cum rediret, uxorem vivam
privigno stuprum exprobrantem offendere, minime credi potest
poetam sophisticum talem scaenam omisisse, qua novercam pri-
vignumque acriter contra se disputantes, Theseum iudicem ad-
stantem, fingeret. Atque haud scio an Plutarchi ille locus (de
aud. poet. c. 8, p. 28 A.) ita intellegendus sit, ut Phaedram etiam
post detectum flagitium Theseo perfidiam exprobrasse putemus:
καὶ ὃ σύσκηνος αὐτοῦ (Sophoclis) πάλιν ὁρᾷς ὅτι τήν τε
Φαίδραν καὶ προσεγκαλοῦσαν ’τῷ Θησεῖ πεποίηκεν ὡς διὰ
τὰς ἐκείνου παρανομίας ἐρασθεῖσαν τοῦ Ἱππολύτου. Id
certe etiam hoc testimonio confirmatur, illam Phaedram, cum
non a se prima sed iam a Theseo matrimonii integritatem tur-
batam esse diceret itaque culpae fere nulli se obnoxiam putaret,
omnino non ad moriendum pronam fuisse. Hoc igitur si certum
est, Phaedram post detectam demum culpam mortem sibi con-

 

ι) Mihi quidem aptissime sic nodus expediri potuisse videtur,¹ ut
Theseus eam epistulam, quam Phaedra Hippolyto scripserat, ab eodem
moriente acciperet (morientem in scaena apparuisse Leo evicit), qua
re ille innocentiam,suam demonstraret haud ambigue, sive alio modo
epistulam Theseus nactus est. Itaque statuendum est, ut in priore
fabula per litteras nodus solutus sit, ita in altera eum esse nexum;
neque id ita mirum, Euripidem idem argumentum paullo mutatum in
utraque sabula adhibuisse, sicut omnino nonnullas ex priore fabula
reliquias etiamnunc cognoscimus. Cui coniecturae non obstrepit, quod
deum etiam in illa fabula in fine apparuisse putandum est, sicut Wila·
mowitzius (Hipp. p. 45) Asclepium Hippolytum in vitam resuscitasse
coniecit: illud enim Hippolyti a dis honorandi praemium requirebatur. —
Eam integram fabulae vim atque indolem plane turbavit Seneca, cum
Phaedram ipsa privigni morte adeo perterritam atque commotam fin-
geret, ut mortem ipsa peteret. Quae enim ratio cernitur in eo, quod
Phaedra Hippolyti morte, quam ipsa, ut repulsam acceptam ulcisce-
retur, molita erat, ad paenitentiam culpaeque confessionem compellitur?

