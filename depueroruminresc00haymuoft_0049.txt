257

gatores suos vehementer laesit, turbavit, in scaena ipsa nimirum
se verum patris filium professus postremum forti animo morti
obviam ivit.

Puerum eiusdem fere aetatis, sc. paene iam adulescentem,
merito Troilum Sophocleum intellegemus, quippe quem poeta in
cognomine fabula ut amatum ab Achille induxerit, quales pueros
aetate paullo provectiores fuisse constat. At impubes omnino
in vulgari memoria cogitatur, cf. testimonia, quae Welckerus
congessit, Gr. Trag. Ι, 134 sq. Idem Ille primus eam fabulam,
qua Achilles Troili amator fuisse narratur (quae quidem
primo apud Lycophronem 307—313 occurrit), ad Sophoclem
referre conatus est. Ο. Iahnius, qui omnino docte de hac re
disputavit,1) aliud eius fabulae testimonium demonstravit in
vasculo quodam Apulo recentioris aetatis, in quo Troilus nudus
cum equo ad puteum cernitur, a tergo Achilles armatuS, cui
Minerva viam monstrat, caute appropinquat eum, ut videtur,
oppressurus. Columba, quae taeniam gerens ad Troilum ad-

volans conspicitur, nec non gracilis venustusque habitus, quem
’ consulto artifex Troilo tribuisse videtur, rem aliqua-m amatoriam
subesse fidem faciunt. ——- De tragoediae argumento autem hoc
in schoLT 11.ss 257 traditur: ἐντεῦθεν Σοφοκλῆς ἐν Τρωίλῳ
φησὶν αὐτὸν ὀχευθῆναι ὑπὸ Ἀχιλλέως ἵππους γυμνάζοντα
παρὰ τὸ Θυμβραῖον καὶ ἀποθανεῖν. Quibus verbis, si tra-
ditam lectionem servamus,²) quamvis obscaene hoc indicari vi-
detur, Achillem Troilum in ipso amplexu interfecisse. Et cum
hoc scholio et cum 'vasculi illius pictura mirum in modum con·
cinit id quod Servius ad Aen. 1‚477 affert: veritas quidem lzoc
habet, Troili amore Achillem ductum palumbes el, quibus ille
delectabatur, obiecisse, quas cum vellet tenere, captus ab Achille
in eius amplexibus periit. Talia Sophoclem finxisse facile cre-
demus, simodo totam eius naturam iis voluptatibus minime re-
pugnantem respexerimus; moneo de nota illa narratiuncula,
quam de Sophocle et puero ministrante Io Chius tradidit (Athen.
X111, 604 sq.), moneo, quod ipse, quantopere iis rebus delecta-

 

1) Telephos und Troilos und kein Ende, ein Brief an Herrn Prof
F. Gr. Welcker zum 16. Oct. 1859, p. 11, T ΙΙΙ.

2) Welckerus haud probabiliter coniecit λογχευθῆναι pro ὀχευθῆναι.
Nam requiritur novum Sophoclis inventum.

