232

admodum potuerint matres, quae, ιιι opinor, Vfuerunt, in duas
partes discedere: nempe totns chorus, qui pro matribus accipi·
endus erat, in hemichoria divisus est.

Iam hac re intellecta carmen illud amoebaeum (1123 sqq.)
quomodo cantatum sit quidque simul in scaena actum, videamus.
Eo enim in loco totius quaestionis cardo vertitur. V. 1114
redeunt pueri patrum reliquias afferentes. Putandi autem sunt

singuli singulas amphoras manibus tenere, quod sequitur ex
Thesei verbis his (1165 sqq.):

Ἄδραστε καὶ γυναῖκες Ἀργεῖαι γένος,
ὁρᾶτε παῖδας τούσδ’ ἔχοντας ἐν χεροῖν
πατέρων ἀρίστων σώμαθ’ ὦν α’νειλόμην.

Errat enim Arnoldtius (l. c. p. 266 sqq), cum neget Capanei
cineres a puero in scaenam referri, nam quia eius corpus non
extra scaenam crematum sit, sed prope templum, ne posse quidem
cineres eius a puero allatos esse. Nam ex chori (980 sqq.)
verbis sequitur, Capanei quoque corpus in domo aliqua cremari,
quod vel eo firmatur, qnod Euadna in ignem desilit. —lam in-
cipit cantus amoebaeus. Ac Wilamowitzius1) quidem putat,
omnino unum tantum puerum cantasse. Hoc si verum cst, ille
unus certe ut omnium vicarius canere cogitandus est; nam quae
matres canunt talia sunt, ιιι universo tantum choro conveniant,
nonsingulis3 ita omnes quoque pueros necesse est alloquantur.
Loquitur enim chorus de se per numerum singularem more
sollemni, tamen ut interdum pluralem immisceat (famulas non
separatas canere supra vidimus). Unde autem hoc cognosci
possit, unum tantum puerum cecinisse, non omnes, siquidem ex
numero singulari (φέρω, φέρω κτλ), quo chori sollemniter
utuntur, nihil concludi potest? Immo cum omnes matres una
voce canant, condicioni mihi maxime convenire videtur, pueros
quoque simul omnes canere. Quis enim non videt illud matrum
,πᾷ-φέρεις, quod dicunt cum veniant omnes pueri manibus am-
phoras tenentes, respicere ad puerorum illud φέρω φέρω xvi?
Inde effici mihi videtur, pucros omnes cecinisse coniunctis
vocibus. Similiter, quod infra v. 1139 canunt: Βεβᾶσιν κτλ.

¹) Herm. XVIII, p. 410.

