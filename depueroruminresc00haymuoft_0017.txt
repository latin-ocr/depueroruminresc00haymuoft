225

non impedit, quominus Euripidem hoc loco colloquium puerorum
induxisse credamus. -— Itaque omnibus iis exempliS, quae
cadere videbantur in legem illam Nauckianam, diligenter exami-
natis, aliis alias condiciones subesse cognovimus, quibus non
respectis non potest certa lex constitui. Omnino autem in
talibus legibus dramaticis statuendiS‚ quae est testimoniorum
penuria, summa cautione opus est. Fac non servatam nos
habere Aeschyli Agamemnonem, nonne facile legem illam in
vetere tragoedia valere coniceremus, nequaquam licere chori
singulas personas separatis earum sermonibus designari atque
discerni? At ibi poeta, ut senum animorum perturbationem de-
pingeret, arte illa ad eum finem unice accommodata usus est.
Quid? cum pueri a matre caedantur, nonne ibi quoque con·
dicioni est aptum singulos clamare? Restat igitur ex argu-
mentis Nauckianis hoc unum, quod 1pse non magni facit, versum
ipsum illum, quem eiciendum censet.

οὐκ οἶδ’ ἅδελφὲ φιλτατ · ὀλλύμεσθα γάρ
Euripidis ingenio non esse dignum. At quis ubique diiudicare
audeat, quid poetae possit tribui, quid non? Sed haud scio an
si vere Graece sentiamus, minus offendamus in illius versus
sobrietate. Imprimis enim hoc monendum est, Graecorum par·
ticulam γὰρ non tantam quantam nostram „denn“ habere
logicam, ut ita dicam, vim. Similiter infra pueri clamant (1277):

ναί, πρὸς θεῶν, ἇρήξατ’· ἐν δέοντι γάρ.
Utut autem haec se habent, versu 1272 omisso, unus tantum
puer clamat, quod obstrepit chori verbis his (1273):

ἀκούεις βοὰν ἀκούεις τέκνων,·
Quamvis enim Wilamowitzius hoc admitti posse dixerit (secundum
legem, quam de dirimendis trimetris constituit, An. Eur. p. 194 sqq.)
versum 1271:

οἴμοι, τί δράσω,· ποῖ φύγω μητρὸς χέρας,-
inter duos pueros distribui, tamen mihi videtur, si Euripides
voluisset revera colloquium fingere, clarius duas personas
distinxisset. Ubicunque enim occurrunt trimetri ita dirempti,
evidenter signatur colloquium, ita ut alter alterum appellet sive
roget sive moneat, cf. e. g. Alc. 390 sq.:

ΑΔ. βλέψον πρὸς αὐτοὺς, βλέψον. ΑΛ. οὐδέν εἰμ’ ἔτι.
ΑΔ. τί δρᾷς; προλείπεις,· ΑΛ. χαῖρ’. ΑΔ. ἀπωλόμην τάλας.

