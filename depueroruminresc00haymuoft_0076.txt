284

periculo constrictus inducitur, non ita se gerit.¹) Etiam Eury-
sacem Sophocleum maiorum illi puerorum generi ascribendum
ducO, quippe cui haud levia ad agendum poeta imposuerit
(1171 sqq. et 1409 sqq.)‚ neque in patris genua eum tolli, quod
esset infantis vel pusionis parvuli, supra demonstravi. At haud
scio an illae Eurysacis partes ita nihilo secius cuipiam descriptae
videantur, ut sane parvuli species eius animo obversetur. Sed
quoniam omnino Sophocles non adeo atque Euripides pueris
usus esse videtur, cum vix ausus sit eos ipsorum cogitationes
verbis vel gestu exprimere iubere 2), ex ea Eurysacis ceterorum-
que tranquillitate vel timiditate concludi non potest Sophoclem
minores voluisse in scaenam inducere. Immo Sophoclis toti
naturae atque indoli pueros ita moratos magis convenisse reor,
ut modeste quasi et verecunde se gererent. Itaque omnes
quos novimus Sophoclei pueri, qui quidem haud segniter in
scaena agant, maiores cogitandi sunt. Aristophaneos eiusdem
aetatis fuisse suspicor, qualis est eorum actio.

*—

Iam vero his quaestionibus relictis omnes quantum poterimus
fabulas amplexi id spectemus, ut, quibus temporibus ille mos
maxime viguerit, quibus minus, constituamus. Quem ad finem
primum fabulas Euripideas superstites omnes et nonnullas
deperditas in unam tabulam seeundum temporum rationes 3) con-
scripsi3 adieci Sophocleas et Aristophaneas eas tantum, quae
puerorum partes praebent. Cyclopem ut omuino satyricas
Euripidis fabulas ut nimis obscuras omisi.

1) Talem Assteas quoque Herculis filiolum pinxit in ea imagine,
qua certe scaenam fabulae poetae alicuius Euripidem imitantis expressit.
vid. Mon. dell⁷Inst. VIII, 10 = Wien. Vorl.·Bl. Ser. B, 1.

2) Praeter cetera respicias quaese, quod Sophocles Eurysacem de
patris morte maerorem nullo modo patefacientem finxit, contra Euri-
pides Astyanactem satis parvulum, quamvis esset mutus, quamvis peri-
culi nescius‚ haud dubio gestu ultro angorem suum exprimentem fecit.

⁸) In Herculis tempore constituendo sequor Wilamow. Herc. 1⁵
p. 137 sqq; tamen noluerim ante annum 420 eam ponere, quia tum non-

. dum adeo aetate provectum Euripidem fuisse patet, ut senectutem queri

posset (vid. v. 678).

