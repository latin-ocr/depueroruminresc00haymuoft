265

scivisse, id quoque statuendum, postea non amplius de calami-
tatis auctore disputatum esse, ita ut fundamentum, quo nitebatur
Kalkmanni coniectura, deletum sit. Immo ego mortem Phae-
drae ne fuse quidem narratam esse, quippe summa fabulae iam
peracta, sed breviter tantum exclamationibus indicatam puto.
Itaque si, quo loco optime pueri inserendi sint, circumspicimus,
ego non aliam video rationem, nisi ut in illa scaena, qua
Phaedra languida in 'lectulo recubans a famulabus circumdata
ostenditur, eos a nutrice vel alio actore arcessitos putemuS,
quorum aspectu miseraque condicione Phaedra ad sanam mentem
revocetur. Demonstratum enim est (cf. Kalkmann. p. 27) Phae-
drae et nutricis mores in priore fabula fere contrarios atque
in altera fuisse, nempe Phaedram adeo omnem pudorem deco-
remque neglexisse, ut nutrici quam maxime delenienda et ad
honestatem reducenda esset. Illa autem putanda est liberos,
quippe quos propter Thesei odium ipsos quoque aspernaretur,ยน)
acerrime reppulisse, ita ut servi eos a matris saevitia tuerentur.
[Agnoscis cum Medea similitudinem, cf.Wilam. Hipp. p. 44]. Ita
illam sarcophagorum scaenam interpretor3 nam servam et pae-
dagogum cum Theseo in dextra parte sedente coniungere non
licet, quia in illo sarcophagorum genere, ut Robertus me docuit,
figurae fere temere compositae sunt. Illius scaenae vestigium
etiam in servata fabula cognoscimus eo loco, quo Phaedra vero
humanitatis studio quasi se ipsa de suis erga coniugem et
liberos officiis hortatur (419 sqq.). Eadem ratione liberi com-
memorantur in Senecae Phaedra (434, 631, 869). Iam intel-
legimus, cur ex altera Hippolyto pueros Euripides removerit,
sc. quia Phaedrae moribus ita commutatis supervacanei erant.
Duos pueros puto in scaenam prodiisse, quia, etiamsi pro more
tragicorum nomina iis non imposuit, poetam ad Acamantem et
Demophontem respexisse suspicor. Ceterum plerumque binos
pueros inducit Euripides et eundem numerum Ovidius et Seneca
exhibent.

In lnone pueros in scaena fuisse colligo ex tota fabulae
natura, cuius argumentum nobis servatum est ab Hygino (fab.IV).
Namque pueros illos, quorum salus a matribus aemulis in

 

ยน) Hoc Ovidius servavit, Epist. IV, 123 sqq.

