246

autem desiderari Voigtius dicit poenam Atrei, qui votum Dianae
factum neglexerit, Aeropae adulterium pro poena eius habendum
esse Robertus me monuit3 conferenda est Minois Pasiphaesque
fabula, quae simillimum praebet argumentum. — Iam cum per
hanc totam quaestionem cognoverimus, in Epitoma Vaticana
antiquam et vulgarem de Atrei et Thyestae discidio exstare
fabulam, eam omnino non valere ad eas quas quaerimustragoe-
dias recognoscendas apparet. At novum habeo argumentum,
quo non solum illa coniectura confirmatur, sed etiam aditus ad
ipsas tragoedias datur, quod pertinet ad illam de Solis regressu
fabulam. Primitus narrabatur Solem post furtum Thyestae
revertisse, quod docet canticum Euripideum et narratio Apollo-
dorea. Euripides in miraculo illo offendit, quod tradit schol.
Or. 998 ABI: πιθανῶς ὁ Εὐριπίδης τὸν μῦθον προσήρμοσεν ·
ὁ γὰρ φυσικὸς λόγος τὸν ἥλιον ἀποδείκνυσι τὴν ἐναντίαν
ἰόντα πορείαν τῷ οὐρανῷ. Huc etiam probabilissime refertur
frg. ine. 861:
δείξας γὰρ ἄστρων τὴν ἐναντίαν ὁδον
δήμους τ’ ἔσωσα καὶ τύραννος ὶζόμην.
Quae verba si Atreo tribuimus, ita intellegenda videntur, ut Euri-
pidem hoe finxisse putemUS, Atreum non Iovis miraculo, sed propter
sapientiam suam ad res caelestes pertinentem a populo regem
creatum esse. Nonne Euripides ipse clarissime incredulitatem suam
patefecit in cantico illo Electrae, ubi, postquam vulgarem opini-
onem protulit, haec adicit (El. 737 sqq.): λέγεται · τὰν δὲ πίστιν
σμικρὰν παρ> ἔμοιγ’ ἔχει, στρέψαι θερμὰν οἷελίου χρυσωπὸν
ἕδραν ἀλλάξαντα δυστυχίᾳ βροτείῳ θνατᾶς ἕνεκεν δίκας.
Sophocles miraculum servavit, sed audaci felicissimaque arte trans-
posuit post cenam Thyestae, quam voluit quam horridissimam
depingere. Hoc testatur Statyllius Flaccus (Anth. Pal. IX, 98). ¹)
Οἰδίποδες δισσοί σε καὶ Ἠλέκτρη βαρύμηνις
καὶ δείπνοις ἐλαθεὶς Άτρέος Ἠέλιος
ἄλλα τε πουλυπαθέσσι, Σοφόκλεες, ἀμφὶ τυράννοις κτλ.
Nunc vero testimonio illi in litteris mythographicis Graecis
uni, quod eandem fabulae formam, i. e. Solis regressum post
cenam Thyestae positum, praebet, maiorem fidem habebimus,

 

1) Hoc Straussius attulit, 1. c. p. 64.

