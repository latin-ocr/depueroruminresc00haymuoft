280

de puerorum actionibus habituque externo, examinemus3 nascitur
enim suspicio non eodem modo poetas omnes pueros depinxisse,
sed inter natu maiores et minores distinguendum esse (nou
loquor de infantibUS, qui uta pueris veris non repraesentati
ab hac quaestione sevocandi sunt). Nam primum apparet eos
pueros, qui in scaena cecinerunt, non pusiones circiter quinque
annorum cogitandos esse, quoniam ars quaedam non exigua iis
praestanda erat. Eos tales fere fuisse suspicor, quales discipulos
Athenienses Duris in nobili suo opere pinxit‚¹) circa duodecim
annos natos: tales non mirum videbitur fuisse Athenis pueros
satis eruditos alacres sollertes, ut Eumeli, Molossi, aliorum partes
susciperent, praesertim cum artem musicam summo studio a
pueris tractatam esse constet. Cui coniecturae etiam ea, quae
de puerorum actionibus in tragoediis legimus, conveniunt. Nam
Eumelus q'. v. non videtur ab aliquo servo duci, sed sua manu
cum sorore procedit. Non vero in eo offendendum est, quod
ex ancillae narratione (151 sqq.) pueros minimos fuisse sequi
videtur. Eam enim libertatem facile poetae concedemus, ut in
narrando paullo a scaenae imagine recedat, ‚quippe qui omnino
nuntiorum sermones quam maxime exornare studeat. -- Ne
Molossus q. v. quidem aliter describitur; nam arte quadam opus
cst ad matris vincula solvenda, neque, ut supra ostendimus
(p. 226), a Peleo attollitur v, 722 sq.:

ἕρπε δεῦρ’ ὑπ’ ἀγκάλας, βρέφος,

ξύλλυε δέσμα μητρός κτλ.
1110 enim ὑπ’ ἀγκάλας nihil dicit PeleuS, nisi ut suae tutelae se
committat, cum sibi se applicet, quod idem clarius postea sic
dicitur: v. 747:

ἡγοῦ τέκνον μοι δεῦρ’ ὑπ’ ἀγκάλας σταθείς.

Etiam Supplicum pueri, qui quidem actionis haud exiguae
sint participes, tales fere repraesentantur.
lam ad mutos pueros transcamus. Quae Medeae puerorum

aetas cogitanda sit, non ita facile perspicitur. Itaque primum
eum locum, quo pueri inducuntur, intentius examinemus, dico
verba nutricis haec: (vv. 46 sqq.):

¹) vid. Mon. dell’Inst. IX, tab. 543 Arch. Ztg. 1873, tab.1 = wien.
Vorl.—Bl. Ser. VI, 6.

