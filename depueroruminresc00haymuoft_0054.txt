262

parvulorum atque clamores desperantium ante oculos aures-
que poneret: nam vere hoc Euripideum. Illud ambigitur, utrum
pueri illi puellaeque legitimum chorum an secundarium aliquem
(sc. παραχορήγημα) effecerint. At hoc omnino cum obstreperet
naturae puerorum, tum ne licuit quidem per institutionem ludo-
rum Dionysiacorum3 nam in tragicis tetralogiis chori, qui inter
se certabant, ex viris constabant, nempe ut paribus contra
pares certaretur. Sed fac legitimos choreutas puerorum partes
egisse (quod per se non est verisimile): adest fragmentum, qu0‚
ut Robertus me docuit, rem non ita esse demonstratur. Nam
ex nobili illa pastoris narratione (frg. 382), qua Thesei nomen,
quod fortasse in navis prora scriptum viderat, litterarum rudis
reddit, sequitur Thesei, sc. cum pueriS, adventum in scaena
nuntiatum esse3 nuntios autem in prolog0‚ ante chori parodum,
prodire non erat usitatum3 itaque huic nuntio chorum legitimum
adstitisse, qui fortasse ex Cretensibus compositus erat, non puerOS,
apparet. -- Veros pueros illum chorum secundarium formasse,
quanquam ex vulgari memoria propiores adulescentiae putandi
sunt,¹) Aristophanis parodia efficitur. At Euripides maiorem
vim in puerorum quam in adulescentium specie et clamoribus
inesse scite perspexit3 fusius de hac quaestione infra (p. 274 sqq.)
disputabitur. Itaque sumamus pueros pro Euripidis consuetu-
dine extremo pericu10, cum essent ad Minotaurum abducendi,
voces illas, quas scholiasta tradidit, coniunctos cecinisse, antea
tacuisse. Evidenter enim Le02) Iahnii (Arch. Beitr. p. 255) “
coniecturam, pueros singulos de sua sorte conquestos esse arbi-
trati, refutavit, cum versum illum:

ἀνόνητον ἄγαλμ’ ὦ πάτερ οἴκοισι τεκών,
quem Hippolyti esse schol. Ar. tradidit, non ex Theseo, sed ex
Hippolyto velato. sumptum esse evinceret.

In Hippolyto priore, quem vocant velatum, pueros in scaena
fuisse ex duobus sarcophagis probavit A. Kalkmannus.3) In-
veniuntur enim in magno eorum sarcophagorum numero, quibus

 

1) cf. Ο. Jahn, Arch. Beitr. p. 251 et Plut. Thes. XV sq.
2) Seneca I, p. 180 sqq.

³) De Hippolytis Euripideis quaestiones novae, Bonnae 1882,
p. 38 sqq.

