292

natura requirit. Sed has res contemplantes iam iu eam dela-
bimur quaestionem, quae totius commentationis summa est, eam
dico, ut auctorem huius moris scaenici investigemus. Quod ut
revera perficiamuS‚ singulorum maxime poetarum indoles mihi
respiciendae videntur, ut cuius ingenio mutatus ille tragoediarum
color, qualem modo adumbravi, maxime conveniat, constituamus,
Atque haud scio an meliorem in hac via ducem sequi non
possimus quam Aristophanem comicum, quippe qui certo acu·
mine ea artis Euripideae propria designaverit, quae a pristina
tragoediae gravitate abhorrere arbitrabatur. Exstant autem eius
iudicia cum passim in omnibus comoediis tum in Ranis, ubi
lite illa inter Aeschylum et Euripidem ficta haud ambigue suum
pristinae poeseos amorem, recentis odium patefecit. Itaque
primum τὸ δημοκρατικόν, ιιι ipsius Euripidis Aristophanei
verbis utar (ran. 952), ut recentis poeseos peculiare scite affert:
quo opprobrio vera Euripidis natura pestringitur. Nempe
comicus suo more per iocum Euripidem adeo παρρησίας q. V„
quae est absoluti imperii popularis insigne, amantem fingit, ιιι
servos reges, virgines anus aeque diserte loqui iubeat.¹) Sed
his iocis omissis nihil aliud in illo crimine‘latere puto nisi hoc:
Euripidem nimium suae aetatis indoli tribuisse. Neque enim
opus est exponere, quam arcto vinculo ea reipublicae forma,
quam δημοκρατίαν vocabant, cum tota illius sophisticae aetatis
indole coniuncta fuerit. Ac nonne revera illa Euripidis con-
suetud0‚ personas tragoediae quam maxime humi, ut ita dicam,
detrahendi atque cotidianae vitae accommodandi, maxime ex
eorum sententia esse videtur, qui populi in administranda re·
publica absolutam potestatem comprobant? Illos enim quoque
aequo omnibus iure concesso principum nobilium inter ceteros
eminentium honores aspernari par est. Itaque EuripideS, ut aequo
iure omnes complecteretur, pueris quoque proprium in scaena

nos nihilo secius Aeschyleam tragoediam pueris caruisse statuimus, id
ad apparatum scaenicum, non ad poesis naturam spectat. Aliud enim
est de pueris narrare, aliud pueros agentes facere. — Scholium Ro-
berto debeo.

¹) vid. Ar. ran. 948 sqq.: ἔπειτ’ ἀπὸ τῶν πρώτων ἐπῶν οὐδὲν
παρῆκ’ ἂν ἀργόν, ἀλλ’ ἔλεγεν ἢ γυνή τὲ μοι χω) δοῦλος οὐδὲν ἦττον,
χώ δεσπότης χή παρθένος χή γραῦς ἄν.

