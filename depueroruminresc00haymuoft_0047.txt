255

Euripideam Tereum doctam esse Wilamowitzius docuit (Herc.
112, ad v. 1022), ita ut satis angusto temporis spatio — inter
Medeam aut Thyestam et Herculem -— incluserimus Tereum.

Liberos ab altero parente trucidatos Sophocles tertio in
Tyrone altera tractavisse videtur. Harum enim fabularum, quae
adhuc discerni non iam posse videbantur, alteri subfuisse Tyronis
cum filiis ex Neptuno natis, Pelia et Nele0‚ recognitionem atque
supplicium de noverca¹ sumptum, alteri prorsus aliam fabulae
formam, sc. Tyronem ipsius filiolos, quod oraculum accepisset,
eos patrem suum occisuros„ sua manu trucidasse, Engelmannus
ostendit.¹) Itaque pueros illos in scaena apparuisse veri-
simile est.

Pueros prodiisse in Sophoclea Laocoonte probabile est,
quoniam Laocoontis filiorum (qui quidem in antiqua memoria
ubique pueri sunt) interitum argumentum tragoediae fuisse de-
monstravit Robertus.2) Cognovit ille duos, non patrem, occisos
esse a Porce et Chariboea, ex Calydnis insulis vehentibus, qui
homines postea viderentur angues facti.3) Scaena acta videtur
ante templum Apollinis Thymbraei3 eius enim sacerdos primitus
Laocoon fuit. Itaque duos pueros prodiisse putandum est, nisi
forte Sophocles, id quod saepius fecit, illos pueros aetate paullo
maiores finxit, ita ut non a veris pueris, sed ab adultis acto-
ribus eorum partes susciperentur. Sed res non potest di·
iudicari.

In Sophoclis Captivis (Αἰχμαλωτίδες) Astyanactis mortem
expressam fuisse recte vidit Welckerus. Quamvis autem multa
frustula exstent, tamen de progressu fabulae pauca apparent.
Scite nuper M. Mayerus4) de Sophocleae Captivarum argumento
dIsputavit, Accianae fabulae fragmenta et hypothesim (Serv. ad
Aen. III, 489) circumspecte adhibens. ltaque tantum scimus:
duces Achivorum Calchante, ut videtur, suadente (frg. 39)
Astyanactem interimendum constituisse; puerum vero a matre
absconditum ab Ulixe (Procl.) repertum morte multatum esse.

 

1) Arch. Jahrb. 1890, p. 171.

2) Bild und Lied, p. 192 sqq.

⁸) Conclusit hoc Robertus potissimum ex schol. Lycophr. 347.

⁴) M. Mayer‚ de Euripidis mythopoeia capita duo3 dissert. inaug.
Berol. 1883, p. 52 sq.

