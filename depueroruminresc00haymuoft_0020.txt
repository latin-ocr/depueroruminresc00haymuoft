228

in anapaest1s. Quid faciant per fabulam, quemadmodum cantus
sint participes, non videmus. ,Si autem septem matres fuerunt
et singulis matribus singulas famulas tribuimus, quomodo chori
legitimus numerus atque forma efficitur? At ne videntur quidem
septem matres adesse posse, siquidem non adsunt septem, sed
quinque mortui. Tales quaestiones viros doctos iamdudum
acerrime vexarunt. Satis sit hie G. Hermannum ¹) attulisse, qui
statuerit VII matreS, VII pueros in scaena fuisse, qui singuli cum
singulis alternantes carmen illud amoebacum (1123 sqq.) canerent.
Nuper R. Arnoldtius2) illas difficultates expedire conatus est,
cum accuratissime, quot matres necessario secundum rerum
statum fuissent, computando quinque poneret matres; nam
quoniam Polynicis et Amphiarai corpora omnino non Eleusinem
allata essent (cf. v. 925 sqq.), nonnisi quinque matres revera ad
expetenda corpora affuisse posse. Sed num tam facili argu·
mentatione tota quaestio absolvi possit videamus. Neque enim
ita ineptum est illam poeticam, ut ita dicam, licentiam vindi-
care Euripidi, ut non quasi putidum aliquem magistellum ex-
actum numerum matrum eum computasse arbitremur, sed ser·
vasse sacrum illum quasi et integrum numerum septenarium.
Omnino illam fabulam quodammodo neglegenter compositam
esse etiamnunc cognoscimus; ita hoc certe laudandum non est,
quod Capanei et Euadnae filius matrem suam in ignem insilire
omnino non videtur sentire (filiolus ille enim inter pueros ad-
esse cogitandus est), sicut tota illa de Euadna scaena quodam·
modo absoluta inter ceteras actiones haeret. Adde quod pueri
paene plane negleguntur, cum v. 954 cum Adrasto et Theseo
decedant ad rogos, nullo eos iubente; adde quod Minerva
v. 1216 Aegialeum, Adrasti filium, alloquitur, cum ex V. 107
certe eum absentem esse concluserimUS. Quod vero gravissimum
est: quamvis Euripides sequeretur Eleusiniam illam fabulam,3)
ex qua septem contra Thebas duces Eleusine iacebant sepulti,
tamen non ausus est illustrem illam, quam Sophocles invenerat,
fabulam de Polynice ab Antigona sorore sepulto evertere eo,

 

1) Praefat. ad Suppl. p. XVI.
2) Die chorische Technik des Euripides, Halle 1878, p. 71 sqq.
³) Vid. Pausan. I, 39.

