251

sit collocanda. Cum quo tempore hoc quoque optime convenit,
quod apud Euripidem culpa dirorum scelerum parum pie in
Apollinem refertur: cf Enn. frg. I:

Set me Apollo ipsus delectat [lactat], ductat Delficus.

Constat autem saepius Euripidem castigare Delphici oraculi per-
fidiam, quia in bello Peloponnesiaco a Lacedaemoniorum par·
tibus stabat. His omnibus argumentis comprehensis non erra-
turos nos confid0, si Thyestam Euripideam sub initio belli
Peloponnesiaci doctam esse statuemus. -- Ad Sophocleae fa—
bulae tempus definiendum haud scio an illud praebeat ansam,
quod Tantalum, Thyestae filium (sive aliud ei nomen erat,
fortasse Aglai, secundum schol. Eur. Or. 812), adulescentulum,
non puerum, induxit, quem usum certa quadam aetate (circa
annum 420) viguisse infra (p. 288) demonstrabo. -— Hactenus pro-
gredi conatus sum in harum tragoediarum tenebris; de pueris,
quorum causa haec omnia molitus sum, hoc addendum est: tres
(ut videtur secundum antiquam memoriam), quorum maximus
apud Sophoclem iam adulescentulus fuerit, in scaenam prodiisse,
patrem ex exsilio redeuntem comitantes3 Euripideos cum patre
ad aram consedisse. Nominibus, quae affert scholiasta Euri-
pideuS, pueri ex usu tragoediae sine dubio caruerunt. Ne
verba quidem eos fecisse arbitror (praeter adulescentulum apud
Soph.)‚ quia eorum condicio non erat talis, ut cantum Euripidem
(qui solus id omnino ausus esse videtur) iis tribuisse credamus.
Prorsus enim sunt periculi necopinantes

Simillimam atque in Atreo materiam Sophocles tractavisse
videtur in Tereo, cuius fabulae conexum mirabili ingenio
Welckerus restituere conatus est, suspicatus ille et Accium et
Ovidium Sophoclis vestigia legisse. Imprimis ille constituit,
(quod ab omnibus probari videtur), Sophoclem fabulae actionis
tempus posuisse post Terei taetrum facinus„ post Terei Philome-
laeque adventum. Itaque argumentum fabulae fuisse hoc:
Procnam, cum missa a sorore tela cognovisset eam captam et
absconditam in eadem domo morari, eam liberavisse, deinde
ambas foedum illud supplicium de Tereo sumpsisse, omnes tres
in aves esse commutatos. Hoc quoque Ovidianum (Met. VI,
587sq0:

Dies. Hal. XIII. 17

