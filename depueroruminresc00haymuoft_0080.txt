288

Iam videmus prima aetate totidem quot secunda pueros in
scaenam prodiisse, ultima vero paucissimos. Quin etiam Astyanax
Troadum vix ei aetati ascribenduS‚ cum in ipso ultimae aetatis
limine occurrat, ita ut post annum 415 unum habeamus Polyidum,
cuius quidem partes sane obscurae. Quid? nonne solis luce
clarius apparet artficium pueros inducendi, quamvis olim viguerit,
post illud tempus plane spretum atque neglectum fuisse? Ni-
mirum eae fabulae, in quibus pueros simulacris repraesentatos
esse demonstravi, ad hanc quaestionem non pertinent, quoniam
de veris tantum pueris inductis agitur. Tamen eas fabulas
(in quibus infantes apparuerunt) asteriscis signavi, contra eas, in
quibus pueri maiores sive ephebi prodierunt, qui ab histrionibus
agebantur, crucibus appictis: iam patet illum morem infantes
inducendi maxime prima aetate, hunc ephebos in scaenam
provocandi media et ultima aetate viguisse.

Iam ut accuratius de illius moris origine ac progressu
quaeramus, haec, quae ex tabula non cognoscuntur, addenda
sunt: Si coniecturae eae, quas de Thyestae,-Inonis‚ Thesei,
Hippolyti a temporibus statueramuS, sibi constant, satis angustis
temporis finibus illae primae aetatis fabulae, quae praebent
puerorum partes, includuntur, ita utillo tempore (ca 438—430)
plurimos pueros (apud Euripidem quidem) in scaenam pro·
diisse concedendum sit. Sed non solum plurimi, verum etiam
plurimum agentes pueri tum occurrunt. Habemus enim a. 438
(in Alcestide) puerum canentem, brevi post in Theseo puerorum
chorum canentem, praeterea in Thyesta pueros a patre ad dolum
perficiendum adhibitos esse probavimus3 iam anno 431 poetam
in Medea pueris sane multa ac difficilia agenda imposuisse
vidimus, denique eodem fere tempore graves sane difficilesque
Molossi q. v. partes occurrunt. Sed Sophocles quoque eodem
temporis spatio simili studio pueros adhibuisse videtur: confe-
rantur Eurysacis in Aiace et puerorum in Oedipo partes. Postea
(secunda Euripidis aetate) puerorum partes ita coercentur, ut
adsint quidem in scaena, sed non multum agant, exceptis Suppli·
cibus, in qua pueri non solum strenue agunt, sed etiam canunt.
Quod non miraberis, simodo Euripidem ea fabula, qua recentem
pacem celebraret, quam splendidissimum spectaculum praebere
voluisse reputaveris. Extrema denique aetate pueri vel

