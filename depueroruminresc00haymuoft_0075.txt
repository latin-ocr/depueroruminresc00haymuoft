283,-

legentia provectae aetatis indicatur. Itaque Medea et v. 905
et v. 1075 pueros osculari quidem, sed non attollere cogitanda
est. Sed num omnino mirum videtur, paullo maiores fuisse
eos pueros, quibus talia imponantur, ut onus non exiguum
manibus sustineant, auferant, omnino usque eant redeant in
scaena? ¹) — Clarissime autem poetam revera diversas puerorum
aetates animo finxisse, itaque has quaestiones non inanes esse
elucebit, si has Medeae liberorum partes cum Astyanactis in
Troadibus comparaveris. Ibi quoque mater puerum valere iubet3
sed ille describitur paene ut infanS, cum, quae coram se fiant,
intellegere non videatu1·.2) Postea matrem eum ad se attollere
patet cum haec dicat: (757 sqq.):

ὦ νέον ὑπαγκάλισμα μητρὶ φίλτατον,

ὦ χρωτὸς ἡδὺ πνεῦμα· διὰ κενῆς ἄρα

ἐν σπαργάνοις σε μαστὸς ἐξέθρεψ’ ὅδε κτλ.
πρόσπιτνε τὴν τεκοῦσαν, ἀμφὶ δ’ ὠλένας
ἕλισό ἐμοῖς νώτοισι καὶ στόμ’ ἅρμοσον.

Ex ceteris pueris Heraclidae maiores videntur3 nam
ut supra (p. 227) demonstravi, et prudentiam quandam et
vim praestant. Similia iis imperantur, quae Medeae pueris,
sc. ut per se ipsos reges adeant, salutent, quibus rebus liber-
tatem quandam agendi sive audaciam, qualis pusionibus non
convenit, exprimi supra statuimus. De Polymestoris in Hecuba
filiis certum dicere non licet, quia breviter tantum a poeta me-
morantur. Quod vero Polymestor ipse narrat mulieres in ten-
torio pueros manibus vibrasse (1157l58), inde in scaena pusiones
fuisse concludi posse nego ex eadem causa, quam de Alcestidis
pueris sei-vaeque narratione attuli (p. 280). Contra Herculis
pueri sane fere a trimulis vel quadrimulis in scaena acti esse
videntur, qualis est illa scaena, qua patris vestibus implicantur
etc.‚ de qua supra dixi (p.234). Talia fieri a pueris circiter
duodecim annorum ineptum esset, sicut Molossus q. v., qui pari

 

1) Quales posteriore quidem aetate Medeae liberi in scaenam pro-
dierint, cx Pompeiana pictura cognosci potest, quae expressa estin
Mon. dell' Inst. ined. vol. XI, tab. 31.

²) Euripidem hac in re antiquam epicam memoriam secutum esse
supra p. 256, n. 2 exposui.

mss. Hal. xm. 19

