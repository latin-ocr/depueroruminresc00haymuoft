250

quae coniectura cum eo convenit, quod Sophoclem cenam potissi·
mum horrendam voluisse repraesentare concluseramus. Praeterea
hoc quoque Senecam a Sophocle mutuatum esse puto, quod
maximum filiorum, Tantalum, adulescentulum finxit, quocum
altercaretur pater. Hac arte Sophocles fabulae actionem variare
conatus est, cum filium audacem credulum sperantem, patrem
anxium providentem fingeret, simodo Accius eum secutus est;
cf. frg. IXa, de quo Cicero: „Quae ille a Iove ortus suis praecipit
filiis. Nostis cetera, nonneP:
Id quod multi invideant multique expetant inscitiast
Postulare‚ nisi laborem summa cum cura ecferas.“ —

In antiqua fabula filii Thyestae sunt infantes, cf. Aesch. Ag. 1096:
κλαόμενα τάδε βρέφη. —- Iam quibus fere temporibus fabulae
doctae sint, quae ratio inter ambas intercedat, eruere quomodo·
cunque conemur. Euripides fabulam, quae est de Solis regressu,
pristino 1060 retinuit, licet eam ad rationis leges accommo-
daverit, Sophocles egregio illo transponendi artificio fabulam
novavit: itaque forma Euripidea mihi prior esse videtur, prae·
sertim cum tales miraculorum interpretationes praecipue prima
suae poesis aetate coluerit. Iam vero ex nota illa Acharnensium
scaena (393 sqq), in qua Dicaeopolis ab Euripide pannos quam
maxime laceratos sordidosque mutuatur, novum ad definiendum
fabulae Euripideae tempus argumentum sumi posse mihi videtur.
Quamvis enim ex antiqua fabula Dicaeopolis ibi petat pannos
(v. 415: δός μοι ῥάκιόν τι τοῦ παλαιοῦ δράματος), tamen
antiquissimas propterea noluerim hoc loco afferri putare, quia
Aristophanem eas tantum, quas ex ipsa scaena noverit, citare
consentaneum est, praesertim cum non verba, sed ipsum habitum
aspectumque personarum rideat. Si autem Aristophanem nou
multo ante a. 450 natum fuisse homines docti recte coniecerunt,
vix ante a. 440 eum spectaculis publicis interfuisse iure statu-
emus; (pueris hoc licuisse sequitur ex Ar. Nubb. 539.) Puerum
autem vividi ingenii ex ea aetate talia spectacula memoria
tenere non est mirandum. Itaque fere post a. 440 Thyestam
doctam esse statuendum est. Accedit quod illud artificium,
supplices in ara sedentes inducendi, quantum videmuS‚ ab anno
ca. 430 demum Euripides saepius adhibuit, ita ut Thyestes
quoque, in qua illud occurrisse suspicamur, illi tempori proxima

