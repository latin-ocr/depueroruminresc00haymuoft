259

ὅταν γὰρ αὐτῷ προσφέρω βρῶσιν διδούς,

τὴν ῥῑνά μ’ εὐθὺς ψηλαφᾷ κᾶνω φέρει

τὴν χεῖρα πρὸς φαλακρὸν ἡδὺ διαγελῶν,
quae verba iure Crusius putat esse Sileni, Liberum nutrientis;
sunt autem talia, ut non nisi ad infantem, qui ulnis teneatur,
possint referri, ita ut non verum infantem in scaenam inductum
esse existimem. si mira efficiens Liber fictus erat, ut suspica-
tur Crusius, ea certe narrabantur tantum, quod eodem modo in
Heracleisco factum esse puto3 quamvis enim nihil de argumento
sciamus, tamen fabulam illam de anguibus ab infante interfectis
expressam fuisse veri est simillimum.

In Polyido sive Vatibus Sophocles, ut Euripides, notam illam
de Polyido, qui Glaucum puerum reperit et in vitam resuscitat,
narrationem tractavit. Certiora de structura fabulae cognoscere
non possumus. Puerum parvulum intellegendum esse cum ex
vulgari memoria, qua ille ludens describitur (Apoll.: μῦν διω-
κων· Hygin.: dum ludit pila) tum ex antiqua quadam Sotadis
pictura¹) sequitur. Nisi titulo deludimur, chorus constitit ex
vatibus (nempe Cretensibus, qui convocati consilii erant inopes),
unde efficitur fabulam non fuisse satyricam.

Venimus ad Euripidearum fabularum reliquias. Quae
iam a multis viris doctis ita collectae dispositae explicatae sunt,
ut vix ulla fabula maneat obscura. · Quin etiam tempora, quibus
doctae sunt, in multis satis certe constituta sunt, ceterae ita
quidem fixae, ut uni ex magnis tribus illis aetatibus, quas dis-
cernimus in poesi Euripidea, ascribantur. ltaque nobis maxima
ex parte nihil relictum est, nisi ut, num fuerint puerorum partes
in singulis fabulis qualesque fuerint, quaeramus Ne autem
opus sit testimonia, ex quibus tempora atque argumentorum
summae cognoscuntur, singillatim afferre, delego te ad Wilamo-
witzii Analecta Euripidea et eius Herculem.

Primae aetatis primum eas fabulas afferam, quarum tem-
pora nota sunt.

In Telepho, quam una cum Alcestide anno 438 scaenae

 

¹) cf. Zingerle, Aren—epigr. Mitteil. aus Oesterr. XVII, p. 119.

