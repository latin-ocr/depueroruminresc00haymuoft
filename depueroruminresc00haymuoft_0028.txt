236

Tales infantes, quales etiam plures inveniemus, revera omnino
simulacris repraesentatos esse statu0‚ quia pueris minimae aetatis
in scaena publica locum non fuisse consentaneum est. Praeterea
hoc respicias quaes0, in Aristophanis Acharn. eundem Orestem
infantem in Telephi Euripidis irrisione cophino, potissimum
autem eundem in Thesmophoriazusis‚ ubi eadem scaena ridetur,
utre in infantis speciem exornato repraesentari. Quibus com-
mentis comicum puto eum ipsum morem tragicum, simulacra
pro infantibus producendi, ridicule voluisse imitari, sicut saepius
tragicae scaena-e instituta (e. g. μηχανήν, ἐκκύκλημα) iocis suis
profanavit. 1)

Nunc Aristophanis quae quidem exstant fabulas per-
lustremus. Iam in Acharnensibus pueri sive puellae in scaena
aspiciuntur, sc. duae illae Megarensis hominis filiae, quas ille in
porcorum similitudinem conversas vendit. Versantur in scaena
a v. 729—834. Num de meris simulacris cogitandum sit‚2)
equidem vehementer dubito, non tam, quia verba nonnulla poeta
iis tribuisse videtur (7352 πεπρᾶσθαι πεπρᾶσθαι, 780, 801,
802, 803: κοΐ, κοΐ), quam quia ipso illo loco haud ambigue
actio puellarum indicatur (7442 ἀλλ’ ἀμφίθεσθε καὶ ταδὶ τὰ
ῥύγχια, κῆπειτεν εἰς τὸν σάκκου ὧδ’ ἐμβαίνετε). Α6 si quantum
ridiculi haberent tales actiones, poetam non ignorasse atque ob
id ipsum talia finxisse consideramuS, credere non possumus

 

praesentatus est, cum pedibus ambulet. Sed ut in eo artifex ab Euri-
pide recessit, quod puerum humi stantem, non ab Iphigenia sublatum
finxit, ita ne hoc quidem, quod eum maiorem repraesentavit, ex scaenae
aspectu profectum esse putabimus, Adde quod Agamemnonem in
throno sedentem fecit, quod ipsum quoque cum poetae consilio pugnat.
Vid. 50. Berl. Winckelmannsprogr. 1890, p. 51.

1) Etiam quarto a. Chr. saeculo simulacra pro infantibus in scaenam
inducta esse docet frg. ex Hectore Astydamantis alterius sumptum, quod
sic apud Nauckium restitutum legimus:

δέξαι κυνῆν μοι, πρόσπολ’ . . .

μὴ καὶ φοβηθῇ παῖς.
Nimirum Astyanax est cogitandus, qui ut infans simulacro repraesen-
tatus est. Fragmentum Robertus mihi ostendit.

2) Quod coniecit Ο. Mffller, Hist.Litt.11⁴‚ 13.

