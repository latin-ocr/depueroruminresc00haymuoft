253

Itaque sic scaena cogitanda est: Coram choro in publico furit
Procna atque incertum aliquid cum sorore molitur3 tum ver0,
simulatque prodiit Itys, eius cum coniuge similitudine cognita,
ferale nascitur in illius mente consilium, quod tamen, ne arceatur,
non nisi tecte significat3 cf. Ov. l. c. 619 sqq:

peragit dum talia Progne,
ad matrem veniebat Itys. Quid possit, ab illo
admonita est: oculisque tuens immitibus: ‘a quam
es similis patri’ dixit3 nec plura locuta
triste parat facinus tacitaque exaestuat ira.

Puer, si Ovidium sequimur, fere quinque annos natus cogitandus
est (Ov.438s9); tamen puerulum eius aetatis revera in scaena
egisse non putabimus ex ratione poetarum satis perspicua, de
qua infra disputabo (p. 279 sqq.). [mmo puer intellegendus est,
qualis forte Eurysaces in Aiace fuit. Verba eum in scaena
non fecisse statuo eadem de causa, qua supra Thyestae liberos
mutos fuisse conclusimus, praeterquam quod omnino, quantum
videmus, Sophocles pueros tacere iussit. Contra hoc quoque
Ovidianum iure scaenae vindicabimus, puerum matrem (por-
recta dextera) salutavisse, complexum esse etc., ita ut illa iis
ipsis pueri blandimentis commota et perturbata in contrarias
cogitationes distraheretur. Iam Proena cum Philomela puerum
in domum abducit3 (hoc quoque in scaena antiqua neces-
sarium servavit Ovidius, cf. v. 636:

nec mora, traxit Ityn3

sequentia vero:
veluti Gangetica cervae

lactentem fetum per silvas tigris opacas

Ovidianum est ornamentum.) Tunc vero servum (sive servam)
ex domo prodiisse arbitror, ut choro (i. e. spectatoribus) diceret
suspicari se (sive certo scire), mulieres puero mortem moliri,
ita ut ille (chorus) hoc non admitti debere ratus servum iuberet
regem arcessere3 hoc enim solum loco fragmentum illud Accia-
num inseri posse mihi videtur (Sec nisi clamaris reqem ete).
At, ut saepe, chori conamina sunt inania3 iam cena taetra pa-
ratur, qua inscius fruitur Tereus. —— Tantum mihi ex reliquiis
cognosci posse videtur. Iam si, quo fere tempore Tereus tra-
17*

