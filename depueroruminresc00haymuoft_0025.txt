233

ad omnes matres pertinet, ita ut omnibus pueris optime con· ,
veniat. Sic etiam, ut hoc addam, habemus scaenam multo vivi-
diorem, splendidiorem, quam si singuli cum singulis colloquuntur.
Accedit quod παίδων χοροί Athenis erant usitatissimi, ut Euri-
pidem eos (sicut etiam in Theseo) tragoediis suis adhibuisse
non sit mirandum. Etiam ceteri, quos novimus, chori adventicii
uno ore coniuncti cecinisse videntur: προπομποί in Aesch.
Eum„ servi in Eur. Hipp„ milites in Erechtheo, 1) virgines nup·
tiales in Phaethonte.²) —- Iam videamus, quid in scaena agatur.
V. 1160: φέρ’ ἀμφὶ μαστόν ὑποβάλω σποδόν indicatur, pueros
matribus amphoras tradere, sc. singulae matres singulas am-
phoras accipiunt, ne ulla mater filii reliquiis careat. Constituimus
enim matres a spectatoribus bene posse dignosci, et quoniam
omnes pueros simul canere et agere demonstravimuS, dubii nihil
relinquitur, quin ea quoque actio ad omnes matres omnesque
pueros pertineat. Inde clarissime primum 1100 apparet: parem
matrum, puerorum, amphorarum numerum fuisse3 cum autem
in scaena paullo ante quinque tantum corpora affuerint (cf.
v. 925 sqq.), ego animum inducere non possum, ut Euripidem
simili vel dicam maiore, atque quam supra demonstravi, negle-
gentia nihilominus septem matreS, septem pueros, septem
amphoras finxisse credam. Illae enim aliae, quas cognovimus
discrepantiae sive vitia, talia erant, ut facile a spectatoribus
possent 000 observari, hoc vero nimis oculos offenderit, ita ut
Athenienses, ut erant acres artis iudices, id patienter tolera-
turos fuisse non putem. Statuamus igitur, quinque matreS,
quinque pueros in scaena fuisse: iam hoc Arnoldtio (p. 75)
concedemus, sic multo facilius chori numerum atque formam
legitimam effici. Si enim binas singulis matribus tribuimus
famulas secundum illud: ἅμα δ’ α’μφίπολοι δύ’ ἕποντο, primus
stoechus aptissime matribus datur, ceteri famulabus.

Iam Herculis tres pueros propius contemplemur. Hi quo·
que muti in scaena, quamvis infantes sermonis non compotes
non sint cogitandi3 namque verba eorum afferuntur, quibus
matrem de patris absentia interrogaverint (74 sqq.). Similem

1) Fr. 3693 cf. Wilam. An. Eur. p. 174.
2) Fr. 781, 14 sqq.; cf. Wilam. Herm. XVIII, 409 sq.

