276

quoque et comoediis quasi certantes prodiisse, ut cum omnibus
spectatoribus tum amatoribus suis non solum venuste agentes, sed

etiam suaviter canentes placerent.¹) Nam cantum solum tragici ·

(ex quibus certum de uno Euripide scimus), non verba pro-
n u ntianda pueris imposuerunt, quod quidem Koobius 2) propterea
factum esse censet, quia canentes pueri facilius voce immensam
theatri magnitudinem expleverint3 quae coniectura non ita inepta
est'. Sed observandum est tragicos omnino inde ab Aeschylo
(praeter Pyladem Choephororum) parachoregemata canentia
induxisse, tamen personas diverbiis utentes ultra legitimum
numerum adhibere acerrime veritos esse. Adde quod ea quae
habemus parachoregemata semper extraordinarium tragoediae
ornamentum praebent. Ita puerorum quoque cantus (quos non
proferunt nisi acerrimis periculis constricti aut summo in ani-
morum motu), potius erant ἀγωνίσματα εἰς τὸ παραχρῆμα
(nempe ut claris tenerisque puerorum vocibus spectatores de-
lectarentur‚3) simul misericordia moveretur), quam integrae
fabularum parteS. —- Aliter se gerunt pueri Aristophanei, qui
ut vitam domesticam referunt, ita suo more loquuntur, sicut
omnino Aristophanes personas ultra numerum ‘sollemnem loquentes
saepius induxit.

Sed his quae ad universam rem spectant argumentis nihil
certi effici facile quispiam arbitretur: singulas fabulas ipsas
esse adeundas. Itaque primum Eumeli q. d. partes, de cuius
aetate potissimum possit dubitari, propius contemplemur.¹ Si
enim Alcestidem a tribus histrionibus actam esse putamus, quod
neque refelli neque certo evinci posse videtur, Eumelum in illa
morientis Alcestidis scaena ab uno ex tribus, qui supererat,
histrionibus repraesentatum esse facile cogitari potest, quae fuit
Lachmanni (de mens, p. 44), C. F. Hel-manni (de distrib., p. 49),
Richteri (Die Verteilung der Rollen‚ p. 75) sententia. Verum
est verba, quae proferenda Euripides Eumelo tribuit, longe ab·

 

1) Pueros quidem amatores suos in scaena agentes incitavisse
videmus in Plat. Epist. IV, p. 321 A: ἐγὼ δὲ καὶ ἐν τοῖς θεάτροις ὁρῶ
τοὺς ἀγωνιστὰς ὑπὸ τῶν παίδων παροξυνομένους.

²) De mutis quae vocantur personis, diss. philol. Hal. vol. V, p. 257.

3) Quae res magis etiam illustratur loco quodam Ar.Vesp. (568 sqq.),
de quo infra (p. 293) disputabo.

