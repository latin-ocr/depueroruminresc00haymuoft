229

ut Polynicem quoque Eleusinem iuberet afferri, quanquam quid
ei factum sit, omnino non memoratur (cf. V. 500 et 925). Quae
omnes discrepantiae facillime sic explicantur, ut hanc tragoediam
ex recentis pacis (Nicianae) laetatia ad gloriam Athenarum
celebrandam et foedus Argivorum commendandum ¹) ortam itaque
quasi uno impetu confectam, non diutino studio limatam esse
arbitremur. Quid? hac fabulae natura cognita num eam dis-
crepantiam, ut septem pro quinque accipiendae sint, magni
faciemus? At his argumentis certi nihil effici video: itaque,
ut primum, quid ex ipsis poetae verbis de ratione inter matres
et Tamulas intercedente sequatur, constituamus, singula chori
carmina accuratius contemplemur. De primo carmine iam dictum
est. Quae sequuntur chori preces (271 sqq.) ad unas matres
pertinere videntur. Nam cum omnino propria ibi matrum causa
agatur, tum verba quoque unis matrum oribus conveniunt.
Arnoldtii vcro sententia (l. c. p. 263), cum inter quinque matres
singulas carminis partes distribuat, ita firmis caret argumentis,
ut eam refellere supersedeam. Omnino autem inter omnes fere
viros doctos constat, talia conamina, quibus, quem in modum
chorus revera sua carmina pronuntiaverit, ostendatur, plane
esse inania, quippe quae nulla nitantur aut ratione certa aut
veterum memoria, exceptis iis locis, ubi aut coryphaei. verba
ceteros alloquentis cognoscuntur, aut hemichoria invicem sibi
respondentia significata sunt. —- Etiam quod sequitur carmen
(365 sqq.), quod cantatur, dum Theseus rem cum populo com·
manicat, non habet, quod necessario ad famulas referatur: immo
haec verba: τὸ πλέον ἐμῶν κακῶν ——— τί μοι πόλις κρανεῖ
—- καὶ τέκνοις ταφὰς ληψόμεσθα ad unas matres pertinent.
Nisi forte quis ultimam antistrophum: ἄμυνε ματρί, πόλις κτλ.
famulabus tribuerit. Sed ea quoque aptius matribus assignantur,
praeterquam quod stropha et antistrophus non a diversis cani
solent. - At ex proximo carmine (597 sqq.), quod vulgo inter
hemichoria distribuitur, certe quispiam concludi posse-putet,
matres famulasque separatas canere ita nempe, ut alterum
hemichorium, quod signatur, ex matribus, alterum ex famulabus
constet. Atque in libris quidem manuscriptis turpissimo scribac

 

¹) Cf. Wilam. An. Eur. p. 153.

