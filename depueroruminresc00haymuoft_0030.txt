238

persuaserat, (1113 de re nobis infra fusius disputandum erit. Quod
ad numerum puerorum attinet, iam Beerius1) verum vidit: tres
fuisse propter tres Carcinitas, qui in fine fabulae (1501 sqq.)
prodeunt saltaturi. Qui cum ob brevem corporum staturam
irrideantur, a pueris atque iis quidem ipsiS, qui antea laternas
tulerant, acti esse putandi sunt, siquidem parachoregemate
semel inducto largius uti sollemnis fuit poetae ars; itaque tres
habemus pueros praelucentes, nam tres videntur Carcinitae
saltavisse. Hanc vero coniecturam 1. Richterus2) non pro certa
accipiens inter varias sententias dubius pendet. Cum enim
propter v. 1512:

ὦ Καρκίν’, ὠ μακάριε τῆς εὐπαιδίας

patrem ipsum cum tribus filiis saltavisse, aut etiam propter
sequentem versum:

ὅσον τὸ πλῆθος κατέπεσεν τῶν ὀρχίλων

plures homunculos iu orchestra apparuisse credibile slt, aut tres
aut quattuor aut plures quoque pueros praelucentes cogitari
posse. At qui poetae usum novit, tam obscure eum personas
prodeuntes non signare probe scit, ut non dicam hoc nihil
habere mirandi, quod CarcinuS, sive adest inter spectatores sive
non, ob filiorum virtutes appellatur atque celebratur. Quod
attinet autem ad versum 1513:

ὅσον τὸ πλῆθος κατέπεσεν τῶν ὀρχίλων,

inde magnam homunculorum multitudinem in orchestram pro·
diisse concludi omnino non potest, quia illud enuntiatum arcte
pendet ex antecedente, speciatim spectat ad vocem εὐπαιδίας,
quae nimirum ad tres Carcini filios referenda est. Quod autem
de tribus vocem πλῆθος usurpavit, eo aptissime explicatur, quod
tres fratres deinceps scaenam intrant, ita ut alius alii corporis
brevitate et miro habitu antecellat (1511: ὁ σμικρότατος), qua
re multitudinis species oritur. -- Iam quid de ratione pro-
nuntiandi erui possit, videamus. Primum hoc monendum est,
colloquium inter patres et filios (sive patrem et filium) habitum
(248—257), quo poeta puerorum lasciviam egregie depinxit,

 

¹ . . . 9 .
²3 l³rzlepgo4mscsld Ar. Vesp. Berol. 1858, p. 53 sqq.

