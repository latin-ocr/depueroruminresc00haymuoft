252

Tempus erat, quo sacra solent trieterica Bacchi
Sithoniae celebrare nurus etc.

ad Sophoclem esse referendum Welckerus perspexit (cf. Acc.
Ter. frg. IV). -— Iam quid nos de ipsa tragoediae actione ex
Ovidio etiamnunc cognoscere possimus, videamus. Quoniam
constat Ovidium ipsum actionis tempus a Sophocle accepisse,
etiam ea, quae deinde narrat de sorore liberanda, de taetro
consilio capiendo, convenire fere cum Sophoclis fabula putan-
dum est. Adde quod eas res Ovidius ita depingit, ut sane
scaenae speciem legentibus excitet. Ad unum Sophoclem autem
omnes posteriores de hac re narrationes redeunt,¹) neque id
spectavit Ovidius, ut nova fingeret, scd ut argumenta accepta
quam elegantissime narraret. Iam hoc patet, Sophoclem matrem
in concipiendo consilio (mactandi ipsius filiolum Ityn) titubantem,
dubie haerentem finxisse3 namque hominem inducere voluit,
non bestiam3 cf. Ov. Met. VI, 624 sqq.:

Ut tamen accessit natus matrique salutem

attulit et parvis adduxit colla lacertis

mixtaque blanditiis puerilibus oscula iunxit,

mota quidem est genetrix infractaque constitit ira,

invitique oculi lacrimis maduere coactis.

Chorum, fortasse ex Bacchantibus constantem, conspirasse cum
Procna necesse est3 aliter enim illa contra regem non potuit
palam dolos nectere. Cui obstrepere videtur frg.Acc. IX, quod
chori esse inde apparet, quod is qui loquitur de suo loco de·
cedere nolle aut non posse videtur3 en aspice verba:

Set nisi clamaris regem, puerum auferre ab regina occupo.

Hoc autem si chorus dicit, cum Procna puerum arripit, ut eum
interficiat, putanda est coram choro et aliquo actore (fortasse
servo), cui chorus deinde illa verba (Set nisi etc.) dicat, con·
silium suum verbis et factis temere patefecisse. Hoc per se
ipsum non probabile est; minime vero Ribbeckio velim asti·
pulari, cum matrem ferali furore puerum arripuisse (in ipsa
scaena) suspicetu1·; hoc enim Sophocle non dignum. Immo
etiam hac in re Ovidium sequentes Sophoclem deprehendemus.

 

- 1) cf. schol. Ar. av. 281: ὁ Σοφοκλῆς πρῶτον τὸν Τηρέα ἐποίησεν,
εἶτα Φιλοκλῆς.

