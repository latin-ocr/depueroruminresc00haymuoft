269

cum filiis periculam veritus retinere conatur. Certiora de
puerorum partibus dicere non licet.

Iam Antigona Euripidea propius contemplanda est. Suspi-
cetur enim forte quispiam puerum in ea prodiisse, siquidem
ex argumento, quod Aristophanes Byzantius Sophocleae Anti-
gonae praefixit, scimus apud Euripidem Antigonam cum Haemone
commercium habentem deprensam, deinde ei in matrimonium
datam, ex quo coniugio filius Haemon (lege Maeon) ortus sit.
Quomodo ex hoc argumento tragoedia exstructa sit, ex hac exili
memoria cognosci non posset, nisi iam Welckerus iure Hygini
fabulam LXXII ad recuperandum Euripideae tragoediae argu-
mentum adhibuisset. Denique M. Mayerus¹) omnino recte de
tota tragoedia disputavit, primum ille affirmans, tractari non
idem quod apud Sophoclem argumentum (de vetita sepultura
quaeque sequuntur), sed actionem fieri eo tempore, quoiam
adultus Antigonae et Haemonis filius in ludis victor ab avo
cognosceretur. Hoc enim narrat Hyginus: „Haemonem, quam-
vis sit iussus Antigonam interficere, tamen eam servatam sibi
iunxisse, quo ex coniugio Maeon ortus sit. Quem, eum Thebas
profectus victoriam in certamine publico reportaverit, a Creonte
avo ut nepotem esse agnitum, simulque matrem Antigonam.
Cui quod supplicium Creo imposuerit, Herculem frustra conatum
esse prohibere. Haemonem se et Antigonam interfecisse.“ Hunc
fabulae finem, quo frustra Hercules intercessisse dicitur, Hygini
commentum esse Mayerus ostendit (l. c. p. 74l75); immo Her-
culem a Creonte impetrasse, ut Antigona servata Haemoni in
matrimonium daretur. Iam cognovit Mayerus frg. 168:

ὀνόματι μεμπτὸν τὸ νόθον, ἦ φύσις δ’ ἴση
de Maeone ipso intellegendum esse, quia, cum ex humero dextro
puer ut Creonteus posset cognosci, tamen cum mater ignora-
retur, primum spuriUs habendus erat. Prodiit igitur in illa
fabula puer, qui certamine publico vicit, itaut fere iam adultus
videatur fuisse, si autem vascula ea, quae Euripideam tragoe-
diam exprimere videntur, aspicimus, eum, ut Graeca voce utar,

ἔφηβον cogitandum esse cernimus. Praeterea libenter Mayero
assentior statuenti puerum causam suam in scaena fortiter

 

1) De Euripidis mythopoeia, Berol. 1883, p. 73 sqq.
18*

