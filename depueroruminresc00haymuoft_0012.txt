220

ad eam, quam in tractanda Graecorum tragoedia Wilamowitzius
philologiae viam monstravit, muniendam contulisse mihi videbor.
Occurrunt autem hae potissimum quaestiones: Num' revera
pueri eas minorum natu partes susceperunt, aut cuius aetatis
fuerunt ii pueri, qui in scaena egerunt? Quo tempore aut a
quo primo pueri sunt inducti? Quamdiu puerorum partes in
honore fuerunt? Quomodo per temporum progressum sunt
excultae? Quatenus vquove consilio poetae iis usi sunt?

Primum igitur ut firmum toti quaestioni substruamus funda-
mentum, ea puerorum inductorum exempla, quae in super-
stitibus fabulis exstant, pei-lustremus atque colligamus. Cum
enim non ubique, quid xvoluerint poetae in scaena fieri, plane
sit dilucidum, accurata imprimis opus est verborum traditorum
interpretatione. Qua in re haec maxime quaerimus: quando
prodeant pueri? quamdiu morentur in scaena? si plures, quot
sint? quid agant? num quid loquantur vel canant? quomodo
canant, coniuncti an soli? ’

In septem Aeschyleis tragoediis puerum nullum videmus.

Apud Sophoclem primum in Antigona ¹) puerum invenimu8‚
dico eum, quo Tiresias caecus duce utitur. Quamvis ille non
inter personas fabulae sit habendus, tamen prodit in scaenam
(989—1090); item in Oedipo rege a puero (444) Tiresias
ducitur. Nimirum talis puer intellegendus est, quales sollemniter

 

 

1) Antigonam Aiace antiquiorem esse ex nonnullis artis proprie-
tatibus sequitur: ita Wilamowitzius (An. Eur. p. 195) ostendit, Anti-
gonam unam ex Sophocleis fabulis antilabis carere3 item Antigona
monodiis caret, quae occurrunt in Alcestide et Aiace. Aiacem autem
Alcestide recentiorem esse Wilamowitzius (An. Eur. p. 255) suspicatus
est ex Ai. 1297. Quod vero Robertus ostendit (Herm. XXXI, p. 530 sqq.)‚
Aiacem exhibere scaenicum apparatum sane antiquum, inde eam fabulam
Sophoclearum antiquissimam esse concludi nequit, siquidem non idem
omnibus fabulis apparatus convenit.

