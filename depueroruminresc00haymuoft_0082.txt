290

ab Euripide quidem inde ab anno circiter 430 adhiberi coeptum
esse videtur. Occurrit, ut opinor, in Thyesta, fortasse in These0,
in Heraclidis, Hercule, Supplicibus. Simile quiddam Sophocles
in Oedipo rege finxit. Qua cum arte aliud artificium proxime
cohaeret: hoc dico, Euripidem minimos natu cum maximis, i. e.
senibus aetate iam decrepita, saepe coniunxisse eaque imagine,
qua vitae humanae fines artificiose consociatos ostenderet, callide
studuisse spectantium sensus movere atque sibi conciliare. —-
Sed, utut hoc est, vix' opus est demonstrare poetas etiam in
iis fabuliS, in quibus pueri minus firmo et arto cum propria
actione vinculo coniuncti esse videntur, tanta arte eorum partes
composuisse, ut vix nos iis nunc carere velimus. Eiusmodi
fabulas has tibi propone.

Primum in Alcestide sane laudandus est poeta, quod coram
liberis Admetum Alcestidi promittentem fecit se eorum tutelam
suscepturum; ita enim sane magnum ei actioni vigorem tribuit:
quanquam ita quoque ea scaena cogitari possit, ut liberi in
domo remanentes commemorentur mode, qualem fortasse scae-
nam Phrynichus in sua Alcestide finxit,¹ siquidem tum pueris
in scaena nondum erat locus. Contraria fortasse fuit puerorum
in Hippolyto a vis: nam ut illi ad fidem, ita hi ad perfidiam
matris repraesentandam adhibiti suut. Qui cum ad fabulae
progressum novi vix quicquam afferrent, tamen eorum auxilio
poeta sane vividis coloribus potuit imaginem suam depingere.
Denique cur Supplicum pueros, qui nisi lamentarentur, >in fa-
bulae conexu fere supervacanei viderentur, poeta induxerit, tum
plane intellegemus, cum fabulae veram rationem atque indolem
perspexerimus; scilicet EuripideS, ut omuino eam fabulam ad
commendandum foedus Argivorum atque hostes Atheniensium,
sc. Thebanos, castigandos composuit, ita pueris quoque calli· ⁴
dissime usus 'est ad Thebarum exitium designandum. — Iam si
Sophocleas fabulas contemplamur, Eurysacem videmus sane
fere nihil afferre ad fabulae progressum; tamen egregia poetae ars
in eo cernitur, quod hac una pueri praesentia effecit, ut Aiacem
non solum ut virum fortem durum trucem, sed etiam humane
sentientem depingeret, itaque id assequeretur, ut ille acerbe
patiens heros nostros quoque animos moveret. Scite enim coram
puero tantum eum intimas animi cogitationes effundere iussit,

