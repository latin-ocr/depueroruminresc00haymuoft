282

dentes repraesentati sunt.¹) — At si imagines, quibus pueri cum
trochis picti sunt‚2) perlustramus, non solum pueros minores illo
lusu uti videmuS‚ sed etiam ephebos sive adulescenteS, sicut
Ganymedis est sollemnis appendix. Adde quod Pollux (X, 64)
trochos enumerat inter τὰ προσήκοντα γυμνασίοις σκεύη. Ita-
que, si coniectura nostra constat, non pusiones, scd paullo maiores
illos Medeae pueros cogitabimus, Adde quod Euripides iis ser-
vum attribuit, qui eos semper comitari atque custodire videtur;
nimirum παιδαγωγὸς est intellegendus, quod est genus ser-
vorum senum, quibus Graeci pueros cum omnino custodiendos
tum in gymnasia et scholas ducendos committere solebant.
Inde sequitur non intellegendos esse pusiones3 minima enim aetas,
qua pueri paedagogis tradebantur, annus septimus fuisse videtur.3)
Iam oritur quaesti0‚ num ceteroquin Euripides pueros ei aetati
convenienter se gerentes finxerit, quam ex his argumentis con·
clusimus. Itaque primum monendum est eos non ut fere in-
fantes, omnino stultos, νήπια τέκνα» vocari atque repraesentari,
sed hoc dicitur, eos non curare matris dolores (47l48):

—— μητρὸς οὐδὲν ἐννοούμενοι κακῶν,

νέα γὰρ φροντὶς οὐκ ἀλγεῖν φιλεῖ.
Sed etiam scaena illa, qua ultimo Medea liberos salutat
amorem suum maternum opprimens, ita descripta est, utnon ita
parvulos pusiones eos fuisse necessario putemus, cf. vv. 1070 sqq.:

δότ’ ἀσπάσασθαι μητρὶ δεξιὰν χέρα.

ὦ φιλτάτη χείρ, φίλτατον δέ μοι κάρα κτλ.
In toto hoc loco nullum invenitur indicium, ex quo Medeam
pueros sibi sustulisse appareat; quin inde, quod eos manus
porrigere iubet, sequitur pueros maiores fuisse; parvulos enim
statim sustulisset. Similiter ille locus accipiendus est, qno
pueri a Medea e domo vocantur, ut patrem blandiendo com-
moveant (894 sqq.); dicit iis, patrem salutent, appellent, pre·
hendant eius dextram, quo ipso iusso sapor quidam ct intel-

 

1) v. Die antiken Sarkophagreliefs, ed. Carl Robert, vol. ΙΙ,
tab. LXII—LXV.

2) cf. O. Jahn, Ber. der Sachs. Gesellsch. der Wissensch. 1854,
p. 255 sq.

³) cf. Plat. legg. VII, p. 794 A.

