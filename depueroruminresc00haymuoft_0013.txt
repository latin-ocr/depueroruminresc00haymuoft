221

sacrificantibus ministrabant, quod sequitur ex Tiresiae verbis
his (1012s13):

τοιαῦτα παιδὸς τοῦδ ἐμάνθανον πάρα,

φθίνοντα σεμνῶν ὀργίων μαντεύματα.

Tales camillos, qui videntur epheborum aetati propiores fuisse,
saepe videmus in monumentis pictis. Quamvis igitur hie puer
fortasse servus sit cogitandus, tamen voce illa „aalffl servum
signari, non puerum, nego, universum et Sophoclis et Euripidis
sermonis usum secutus, qui servos non nisi δμῶας sive προσ-
πόλους sive δούλους appellent, tragicae dictioni illud παῖς
non convenire arbitrati: minus fastidiosus Aeschylus.

In Mace Sophoclis Eurysacem Aiacis filiolum, quamvis
mutum, iustas partes agere videmus, namque arto cum ceteris
personis vinculo coniunctus est⁷ de qua re infra fusius dis-
putabitur. Eurysacem ipse poeta puerum nominari fecit v. 340
et 575. Adducitur, non portatur, a servis (544); ut enim
omnino in hac fabula non ita parvus atque debilis depingitur,
sic hac in scaena quoque eum pedibus ambulare verba poetae
patefaciunt (541 sqq.):

ΤΕΚ. δεῦρο προσπόλων

ἄγ’ αὐτὸν ὅσπερ χερσὶν εὐθύνων κυρεῖς.

ΑΙ. ἕρποντι φωνεϊς; κτλ.

attollitur v. 445 sqq. in eccyclema‚ ubi sedet pater tanquam in
tentorio inter caesas pecudes Non enim possum iis assentiri,
qui grammaticorum parepigraphis neglectis eccyclema in fabulis
superstitibus usurpatum esse negant.1) Non in genua iubere
Aiacem filiolum attolli, ipsius declarant verba (545 sq.):

αἶρ’ αὐτὸν αἶρε δεῦρο· ταρβήσει γὰρ οὗ,

νεοσφαγῆ μου τόνδε προσλεύσσων φόνον.
Cum enim in ipso tentorio pecudes illae sanguine perfusae
iaceant, voce illa δεῦρο tentorii interiorem partem, quae ec-
cyclemate repraesentatur, significari apparet. Ita tantummodo
intellegi potest, quod pater dicit filium suum horribili aspectu
non territum iri, sc. si tentorium intraverit. Cum autem omnes
praeter Aiacem personae extra tentorium sive eccyclema cogi-

 

1) Of. Neckel, Das Ekkyklema, Progr. Friedland. (Obotrit.) 1890
et Dorpfeld-Reisch, Das griechische Theater, Athen 1896, p. 234 sqq.

15*

