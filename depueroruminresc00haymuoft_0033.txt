241

ex Hygino fabulam (01), qua narratur Telephum, ut vulneris,
quod ab Achille acceperat, medelam nancisceretur, in castra
Achivorum ingressum, rapto parvulo Oreste, obsidis loco,
Achillem se sanare coegisse. Responsum enim ei ab Apolline
erat eundem, qui vulnerasset, sanaturum esse. — Orestes ille
nimirum infans1) minimae aetatis cogitandus est ex vulgari,
quam supra attigi (p. 235), memoria. Nobilem illam, qua Telephus
Orestem rapit, scaenam, quae apud Euripidem praecipuum in
fabula locum tenuisse videtur, ne apud Aeschylum quidem
defuisse scholiasta ad Ar. Ach. 332 testatur: ἐπεὶ καὶ ὁ
Τήλεφος κατὰ τὸν τραγῳδοποιόν Αἰσχύλον, ἵνα τύχῃ παρὰ
τοῖς Ἕλλησι σωτηρίας, τὸν Ὀρέστην εἶχε συλλαβών· nam
etiamsi ubique ibi Euripides irridetur, ita ut nonnulli homines
docti illud Αἰσχύλον per errorem positum esse coniecerint,
equidem animum inducere non possum, ut ullum commentatorem,
quisquis fuit, tam stupidum putem, ut Euripideam fabulam respici
non sentiret. Mirus profecto esset commentatoris error, cum
Aeschyleam afferret Telephum, qua Euripideam multo nobiliorem,
”multo diutius notam fuisse testimonia docent.2) ltaque eandem
sive similem scaenam apud Aeschylum occurrisse statuamus,
etiamsi non ut apud Euripidem Telephus Oresti necem minatus
esse, sed eum tantum obsidem occupasse videtur, quod cernimus
in antiquiore vasculo.3) Infans ille nimirum simulacro repraesen-
tatus est, sicut pro Prometheo quoque in initio fabulae simu-
lacrum est substitutum. Neque in eo offendendum est, quod
talia, ut raptum infantis, in scaena Aeschylea omnino occurrisse
puto, multo enim plura agebantur in antiqua quam in posteriore
scaena, sicut e. g. Hercules in Προμηθεῖ λυομένῳ inductus
est aquilam sagitta occidens.4) Itaque Euripides hac in re
Aeschylum imitatus est.

 

¹) Conveniunt Hygini verba: „Orestem rapuit de cunabulis“.

2) Vid. frgm. apud Nauckium. Ceterum cf. quae infra de Eur.
Telepho disputavi. ’

³) vid. Ο. Jahn„ Arch. Aufs. tab. 23 cf. Robert., Jahrb. des
Kaiserl. Deutschen Arch. Inst. II, 1887, p. 248.

4) Quod docuit G. Haupt, comment. arch. in Aesch., dissert. inaug.
Hal. 1896, apud Niemeyerum, p. 121.

