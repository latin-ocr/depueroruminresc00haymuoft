258

retur, fabula satyrica, quae Ἀχιλλέως ἐρασταί inscribitur, pate—
fecit. Qua in re longe distat ab Euripide, homine severo, quem
scimus totam Chrysippum ad condemnandum puerorum amorem
conscripsisse. Quae cum ita sint, ego illud Ovidii testimonium,
quod ad Achillis amatores Nauckius rettulit, Troilo vindi-
candum puto, praesertim cum haec sit illius loci viS, etiam tra-
goediam, quamvis severae naturae sit, descendisse ad obscaenos
iocos; de fabula satyrica, cuius vis in illis iocis posita est, talia
monere ineptum est. Ecce locus Ovidianus (Trist. 11, 409—412):
Est et in obscaenos deflexa tragoedia risus
multaque praeteriti verba pudoris habet,
nec nocet auctori, mollem qui fecit Achillem,
infregisse suis fortia facta modis.
Troilum in fabula fortiter se gessisse, ab Achille interfectum
esse,¹) docent haee verba paedagogi (frg. 562):
τὸν ἅνδρόπαιδα δεσπότηνῖ) ἀπώλεσα.
Fabulae structuram ut ex his exilibus reliquis restituamus, vix
continget. Hoc addendum, quod vel per se patet, Troili per-
sonam a legitimo histrione gestam esse.

Iam restant Sophoclis fabulae quattuor, quae laetiorem in-
dolem prae se tulisse videntur, siquidem tres, Achillis ama-
tores, Dionysiscus, Heracleiscus satyricae fuisse feruntur;
sed Polyidus quoque sive Vates (Μάντεις) laetam naturam
habuisse, fortasse satyricae fabulae locum tenuisse videtur.

De Achillis amatoribuS, in qua Achilles adulescentulus
primas partes egisse videtur, ita ut revera puerum non habea-
muS, supra iam dixi.

In Dionyslsco fabula satyrica (cuius titulus antea perperam
Διονυσιακός legebatur) de Dionyso sive Libero infante actum

esse nuper ostendit Orusius 3) ex fragmento, cui titulus fabulae
ascriptus est, hoc:

 

1) Conferenda est pictura Pompeiana, qua Troilus puer equo
vehens armatus repraesentatus est, quem Achilles a tergo opprimit,
laeva eius capillos tenens, dextera gladium stringens. Quam imaginem
Heydemannus falso ut Herculem cum Amazone interpretatus est (Arch.
Zeit. 1871, p. 65). Recte Helbigius Bull. dell’Inst. 1868, p. 37 et Camp.
Wandgem. p. 460 sq.

2) ci. Blomfield pro trad. δεσπότης.

³) Mus. Rhen. vol. XLVIII, p. 152.

