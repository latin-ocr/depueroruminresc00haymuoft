224

semel ante mortem spectatoribus ostendisse, sed totam per
fabulam eos tali artificio actioni intexuit, quale antea neque
apud Sophoclem neque apud Euripidem videramus. - At iam
trimetros illos puerorum clamantium propius contemplemur ne·
cesse est. Nauckius enim (Eur. Stud. I, p. 136) versum 1272,
quo alter puer alteri respondet, ut interpolatum eiecit, his
argumentis nixus: duos illos pueros coniunctos agere atque
unam tantum personam repraesentare. Tales autem personas
coniunctas non solere tragicos separatis sermonibus discernere.
At ex DioscuriS, quos sententiae suae probandae causa affert
NauckiuS, alter tantum erat histrio legitimus (in Electra quidem
aliter fieri non poterat); itaque vel propterea alter mutus.
Eadem res est in Heraclidis, ubi ex Thesidis alter, Acamas,
est muta persona, quia ab histrione non repraesentatur. Vide·
mus autem poetas bene sensisse, quantum haberet offensionis
coactum illud silentium, namque semper aliquam eius causam
afferre conantur: velut in Heraclidis 144 sqq. Demophon legi-
timus terrae dominus dicitur, cui lis illa ad decernendum
committenda sit. -— Prorsus aliter res se habet in Supplicibus,
quam praeterea affert Nauckius. llli enim pueri omnino ex-
- cedunt legitimum actorum numerum3 canunt autem, quod infra
docebo, ut omnino chori, una· simul omnes voce. Eiusdem
generis actorum, quod παραχορήγημα dicitur, etiam Alcestidis
et Medeae bini liberi sunt. Eorum tamen partes ea. re differunt
inter se, quod Alcestidis filius in ipsa scaena, Medeae pueri
post scaenam verba faciunt. Quodsi reputaverimus, poetas
omnino pueris raro, rarissime singulis verba facienda tribuisse,
non mirabimur, ex Alcestidis pueris alterum tantum cecinisse,
non sororem fratrem cantu excepisse; nam illi palam et cum
aliqua actione canendum fuit. Nam propterea alterum silere,
ne singuli ut diversae personae designentur, ipse pueri refutat
cantus, cum canendo suam propriam agat causam, suam sortem
deplorans, sororem simul alloquens (cf. vv‚ 406 sqq.). At Medeae
pueri in scaeua omnino sunt muti: nonne veri est simillimum,
histrionem aliquem pro iis clamasse, siquidem satis magna sane
voce, quam puero non concedemus, opus erat, ut ex scaenae
aedificio in toto theatro verba perciperentur? Iam quod poetas
non facile singulis pueris verba facienda tribuisse vidimus, hoc

