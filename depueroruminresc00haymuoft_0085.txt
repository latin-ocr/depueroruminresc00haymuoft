293

locum tribuit. Nimirum cum vere sophistico meditandi ac
disputandi amore ductus eas quaestiones in ipsa scaena tractaret,
quae homines tunc maxime vexabant ¹), ad eam communis vitae
imaginem depingendam pueris carere non potuit. Denique nota
illa liberalitate, qua vel servos amplectitur, pueris quoque verba
tribuit. Eodem spectat, quod infantes, sc. simulacra, saepissime
adhibuit, nempe in iis fabuliS, in quibus feminarum scelestas
cupiditates expressit, quales materias ab omnibus veteris artis
patronis maxime repudiatas idem Euripides in scaenam in·
duxit.²) -— Sed addendum est alterum artis Euripideae proprium
atque ipsum quoque ab Aristophane saepissime castigatum 3),
illud dico, quod in excitanda spectantium misericordia summum
posuit studium, inde pannosae illae, mendicae, claudae personae,
quas acerbissimo risu comicus exagitat: ad idem consilium
(praeter id quod supra attigi) puerorum quoque partes, quos
quidem saepissime ille anxios trepidantes flentes induxit, refe·
rendas esse arbitror. Nam quantopere tali artificio Athenienses
delectarentur, clare ex moribus in iudiciis obviis potuit cognoscere.
Scimus enim usitatissimum gratissimumque reorum refugium
fuisse, uxores liberosque fientes, quorum aspectu lamentisque
iudicum misericordiam moverent, in iudicium producere. Quibus
spectaculis quantopere gavisi sint iudiceS, clarissime ex Aristo-
phanis Vespis apparet.4) SimiIIIma fuisse illa spectacula scae-
narum actionibus vel Socrates indicat apud Platonem, cum
eam quam detestatur reorum rationem iisdem verbis describat,
quibus fabulae significantu1·.5) Quae cum ita sint, non ineptum
est conicere Euripidem ex hac consuetudine artificium suum

1) cf. Ar. ran. 959: οἰκεῖα πράγματ’ εἰσάγων, οἷς χρώμεθ’, οἷς
ξύνεσμεν.

2) cf. Ar. ran. 1043 sq.: AIZX: ἀλλ’ ου’ μὰ Δί’ οὐ Φαίδρας ἐποίουν
πόρνας οὐδὲ Σθενεβοίας, οὐδ’ οἶδ’ οὐδεὶς ἥντιν’ ἐρῶσαν πώποτ’ ἐποίησα
γυναῖκα.

³) cf. Ar. Ach. 4133 pac. 146 sqq.; ran. 1063·sq.: πρῶτον μὲν τοὺς
βασιλεύοντας ῥάκι’ ἀμπισχών, ἵν’ ἐλεινοὶ τοῖς ἀνθρώποις φαίνοιντ’ εἶναι.

⁴) vid. vv. 568 sqq. Quo ex loco etiam hoc perspici potest, quanti
Athenienses fecerint vocis puerilis suavitatem, ita ut hoc quoque ex
iudicio Euripidem deprompsisse facile suspiceris: εἰ μὲν χαίρεις ἄρνος
φωνῇ, παιδὸς φωνὴν ἐλεήσεις.

⁵) Plat. Apol. Socr. p. 35, B.

