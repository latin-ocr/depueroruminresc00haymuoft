260

commissam esse ex illius hypothesi scimus, Orestem parvulum
in scaena fuisse primus Ο. Iahnius1) ex simulacris patefecit.
Novum nuper testimonium Pergami effossum est, dico arae illius
ingentis ornamenta, quibus tota Telephi fabula efficta erat.
Tragoediam Atticam illic artifices secutos esse, et quidem Euri-
pidis Telephum et Augam‚ Robe1·tus,²) qui omnia ea fragmenta
disposuit atque interpretatus est, ostendit. Itaque fabulam notam
illam, quam de Telepho Hyginus (fab. 01) narrat, tragoediae
quoque supposuit Euripides. Videmus autem in monumentis
illis Telephum, vulnere aegrotantem, cum parvulo Oreste rapto
ad aram sedentem, adstantes duces Graecorum, imprimis Aga-
memnonem iratum cum Clytaemestra, quae, secundum Hyginum,
videtur cum Telepho conspirasse. ‘Scaena illa (quae totius fa-
bulae quasi caput videtur fuisse), ut Euripidea nota erat iam
ex Aristophanis Acharnensibus et Thesmophoriazusis‚ ubi ridi-
culae imitationes fiunt. Utrobique autem aperte Euripides
spectatur, namque in Acharnensibus omnino Dicaeopolis Telephi
Euripidei agit partes, Thesmophoriazusas autem ad unum Euri-
pidem vellicandum totam esse compositam· non est quod mo·
neam. Ergo absurdum est credere illam scaenam (rapti Orestis)
non fuisse in Telepho Euripidea, quod Weckleiniusss) ex schol.
Ar. Ach. 332 concludere voluit; legimus ibi haec: τὰ δὲ μεγάλα
πάθη ὖποπαίζει τῆς τραγῳδίας, ἐπεὶ καὶ ὁ Τήλεφος κατὰ
τὸν τραγῳδοποιόν Αἰσχύλον, ἵνα τύχῃ παρὰ τοῖς Ἕλλησι
σωτηρίας, τόν Ὀρέστην εἶχε συλλαβών. παραπλήσιον δέ τι
καὶ ἐν ταῖς Θεσμοφοριαζούσαις ἐποίησεν. Utut autem huius
loci difficultas (de quo iam supra (p. 241) egi) expedienda est,
eo id non de medio tollitur, quod Aristophanes ipse, cum Te·
lephi pannos ab Euripide peti iubeat, haud ambigue indicat.
Quomodo autem ex frg. 7272:

ἅπέπτὺσ’ ἐχθροῦ φωτὸς ἔχθιστον τέκος

raptum Orestis in fabula non fuisse concludi possit, non video.
Quid? qui odit infantem, nonne is potissimum ad rapiendum

 

1) Telephos u. Troilos, Kiel 1841.

2) Jahrbuch des Kaiserl. Deutsch. Arch. Inst. II (1887), p. 244 sqq.

³) Sitzungsber. der philos—hist. Classe der k. bayr. Akademie der
Wissensch., Miinchen 1878, p. 202 sqq.

