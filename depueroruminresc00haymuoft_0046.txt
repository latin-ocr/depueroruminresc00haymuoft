254

goedia orta sit, indicia quaerimus, primum, si Thracium fa-
bulae colorem respicimuS, monendum est Atheniensium animos
anno circiter 436, sc. quo Amphipolim condebant, ad Thra-
ciam maxime conversos fuisse. Commercio enim cum illis
locis orto gentes illas septentrionales earumque mores apud Athe-
nienses non solum innotuisse, sed etiam magis respectas esse con-
sentaneum est. Itaque haud scio an Sophocles quoque, ut
Tereum scriberet, illis rebus commotus sit, praesertim cumipse
primus eam materiam tractaverit.1) Ergo paullo post a. 436
Tereum doctam esse iure statuemus. Accedit alterum argu-
mentum. 'Respice quaeso, quanta inter hanc Procnam et Medeam
Euripideam intercedat similitudo. Neque enim solum utraque
suum filium, ut coniugis iniurias ulciscatur, interficit, sed utro·
bique mulier queritur crudelem suam sortem, quae cum saevis
incultisque viris cogatur vitam degere ex patria in aliena loca
abrepta. Of. Soph. fr. 524 (ex Tereo):

νῦν δ’ οὐδέν εἰμι χωρίς· ἀλλὰ πολλάκις

ἔβλεψα ταύτῃ τὴν γυναικείαν φύσιν,

ὡς οὐδέν ἐσμεν. αἱ νέαι μὲν ἐν’ πατρὸς

ἥδιστον, οἶμαι, ζῶμεν ἀνθρώπων βίον·

τερπνῶς γὰρ ἀεὶ παῖδας ἀνοία τρέφει.

ὅταν δ’ ἐς ἥβην ἐξικώμεθ) ἔμφρονες,

ὥθούμεθ’ ἔξω καὶ διεμπολώμεθα

θεῶν πατρῴων τῶν τε φυσάντων ἄπο,

αἱ μὲν ξένους πρὸς ἄνδρας, αἱ δὲ βαρβάρους,

αἱ ‹5' εἷς ἀληθῆ δώμαθ’, αἱ δ’ ἐπίρροθα.

καὶ ταῦτ’, ἐπειδὰν εὐφρόνη ζεύξῃ μία,

χρεών ἐπαινεῖν καὶ δοκεῖν καλῶς ἔχειν.
Nonne Euripideam nobis videmur audire mulierem? Cum his
conferas praecipue, quae Medea loquitur apud Eur. a. v. 230. -
Contra aperte argumentum Euripideae Thyestae in hac fabula
tractatum est3 ambo autem argumenta, hic arcte conexa, in tae-
triorem partem aucta sunt, ita ut ego dubitare vix audeam,
quin illa sint priora, haec fabula posterior. Ante Herculem

 

¹) cf. not. p. 252. De Thracia Sophoclei Terei indole, cum pri-
mitus fuerit Megarensis, cf. Hiller de Gaertringen, de Graecor. fab. ad
Thrac. pertin. Berol. 1886, p. 35 sqq.

