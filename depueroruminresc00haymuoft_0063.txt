271

scaenam afferebat, etiamsi, quid ei ad templum cum puero
faciendum fuerit, non facile perspicitur. Tamen locus desertus
desideratur, quo Septem, contra Thebas duces delati fontem
quaerant. Fortasse apud Euripidem quoque oraculum ex deo
quaerebatur3 sicut apud Statium (Theb. V, 638 sqq.) videmus
Iovem Lycurgo adversam fortunam praedicere, et secundum
Hyginum (fab. LXXIV) Hypsipyla responsum acceperat, ne pue-
rum in terra deponeret, priusquam posset ambulare; quae duae
narrationes haud scio an ad idem fabulae primitivae argumentum
referendae sint. Puer ille igitur in antiqua fabula sane infans
cogitatur, qui ulnis teneatur.1) Euripidem id quoque in tragoedia
sua retinuisse cum vel eo probetur, quod omnino eum in his
rebus antiquam memoriam sequi videmus (cf. Orestem, Astya-
nactem parvulos), tum Aristophanis parodiis2) efficitur. Itaque
non aliam primae illius scaenae imaginem animo conformabimus⁷
atque ut nutricem puerulum ulnis tenentem, crepitaculo (κρο-
τάλῳ, f1·g.769> et carminibus sive blandimentis (frg. 756) de-
lectantem cogitemus.·Atque si nobis constare volumus, infantem
simulacro repraesentatum esse putandum est, etiamsi fragmento
756 actio eius indicari videtur:

περίβαλ” ὦ τέκνον ὠλένας.

Nam ex threno ea verba sumpta esse putare nolim, quia eius-
modi lamenta, quibus quasi vivus mortuus aliquid agere iubetur,
apud tragicos non novi. Itaque haec sunt verba nutricis in
prima scaena puero blandientis, cui condicioni apprime etiam
numeri (ut videtur glyconei) conveniunt (cf. Terent. 2752: ipse
etenim sonus indicat esse hoc lusibus aptum); praeterea Aristo-
phanem arbitror Hypsipylam ut supra διὰ τὸ κροταλίζειν, sic
hic de blandimentiS, quae puero dicat, irridere: in eo enim
offendit, quod nutricem cum infante quasi ἐκ τοῦ γυναικείου
in tragicam scaenam deduxit. Accedit quod ea verba unice
quadrant in infantem, qui ulnis tenetur: nempe iubet nutrix
infantem brachia collo suo circumdare, ut artius sibi applicetur.

 

1) Talis quoque describitur apud Stat. Theb. IV, 741: ab ubere
dependam.

²) Aristoph. ran. 1311 sqq.‚ unde sumpta sunt frgg. 752, 755,
756, 769.

