270

strenueque egisse, ut Astyanactem Sophocleum, Menoeceum
Euripideum, alios, qui omnes eiusdem aetatis, omnes ab histrio· ⁴
nibus repraesentati sunt (cf. supra p.256). Tribuit ei frg. inc.
hoc (858):

ἀλλ’ ἥδε μ’ ἐξέσωσεν, ἥδε μοι τροφός,

μήτηρ, ἀδελφή, δμωὶς, ἄγκυρα, στέγη.
Sed hoc incertum.

Iam restat ultima Euripideae poesis aet-as. Cui praeter
eas quas servatas habemus fabulas puerorum partes praebentes
assigno has tres: Hypsipylam, Augam, Polyidum.

Hypsipylae, cuius tempus ex schol. Ar. ran. 53 satis certum
scimus (411—408), subfuisse argumentum notum illud‚1) quod
est de Opheltae morte ludorumque Nemeorum institutione, vel
ex titulo et fragmentis elucet. Qualis fuerit progressus fabulae,
ex fragmentis non iam certo cognosci potest. Hoc constat,
locum actionis fuisse ante Iovis templum ad Nemeam situm
(fl-g. 764). Puer mortuus in scaenam apportatus est (quod vel
per se consentaneum est et ex vasculo quodam2) patet). Pa-
rentes queruntur. Hypsipyla in discrimen vocata ab Amphiarao
defenditur, qui etiam matrem Eurydicam consolatur.3) Liberatur
Hypsipyla a filiis suis appa1·entibus,4) quos peperit ex Iasone.
Adrastus ludos funebres instituit. — Prologum necessario ipsa
Hypsipyla dixit3 verba enim fragmenti 752 non possunt, quod
Welckerus voluit, Dionyso tribui, qui non tertia de seusus
esset persona (frg. 752, 3: πηδᾷ). Non opus est primum versum
excidisse putare, praesertim cum schol. Ar. ran. 1211 affirmet:
Ὑψιπύλης ἢ ἀρχή. Ipsa necesse erat edoceret spectatores de
sua persona rerumque statu, quod fecit ex more Euripideo‚
cum ab avo (Dionyso, Thoantis patre) stirpem suam enumeraret.
Puerum Opheltam, alumnum suum, certe primum secum in

 

l) cf. schol. Clem. Al. p. 424, 19; Apoll. 3, 6, 4; Hygin. fab. 74.

²) J. Overbeck, die Bildwerke zum theban. und tro. Heldenkreis,
III, 3, p. 114, 26 = Wien.Vorl.-Bl. 1889, t. XI, 2.

3) cf. frg.757, de quo Plut. adnotat, Amphiaraum matrem con-
solatum esse. Cf. etiam vasculum, quod modo attuli.

⁴) cf. Welcker‚ Gr. Tr. 11, p. 559. Vid. Eur. Hyps. frg. 765 et Anth.
Pal. ΙΙΙ, 10.

