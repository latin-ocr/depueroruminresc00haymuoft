286

In hac tabula hoc primum ferit oculos, quod usque ad
annum 421 omnes fabulae Euripidcae praeter unam Hippo-
lytum b, puerorum partes praebent3 postea usque ad annum 415
bis praeterea pueri inveniuntur, sed ii minoris aetatis et muti,
post eum annum tantummodo simulacra. Sed ne in Sophocleis
et Aristophaneis quidem fabulis post annum 421 veri pueri
prodiisse videntur, nam apud Aristophanem unum offendimus
Lysistratae simulacrum et eae Sophoclis fabulae, quae certis ex
argumentis illi aetati adscribuntur, Philoctetes, Trachiniae, Electra,
Oedipus Coloneus, pueris carent. Itaque si ex parcis his argu-
mentis aliquid concludere licet, in toto illius moris scaenici
progressu anni 421 et 415 quasi pro terminis habendi sunt,
quos in tabula lineis subscriptis signavi. Primum denique ter-
minum annum 430 statuendum duxi, quoniam prima ea aetate
pueri Euripidei quidem fere omnes canunt, cum posteriores
praeter Supplicum pueros sint muti3 tamen Aristophanis pueri
ea ipsa aetate, qua Euripidei tacent, verba faciunt.

Probavimus igitur morem illum, de quo disputamuS‚ certa
quadam ratione progressum esse, ita quidem, ut non eodem
semper in honore ac gratia illud artificium fuisse, sed certis
temporibus mutatum atque remotum esse videatur. Cum vero
fundamentum, quo nitimur, non satis firmum sit ob exiguum
superstitum fabularum numerum, circumspiciendum est, ecquibus
aliis argumentis ea coniectura fulciri possit. Quem ad finem
omnes fabulas Euripideas per tres illas aetates dispertitas in
uno conspectu posui, ita quidem, ut in dextera parte eas fa-
bulae, quae praebent pueros, in laeva, quae non praebent, collo·
carem. Quae tabula etiamsi coniecturis nititur non utique
certis, tamen aliquam speciem veritatis inde colligi posse con·
cedetur.

