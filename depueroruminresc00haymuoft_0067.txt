275

histrioni, qui postea Peleum erat acturus, tribuit. Lachmannus1)
et O. Muellerus,2) Pollucis quodam loco nixi (lv, 109 sq.), quo
ille quid παρασκήνιον sit exponit, putabant choreutas pro
pueris post scaenam cecinisse, cum pueri ipsi gestum agerent.
Sed ille locus est nimis obscurus, ita ut certa ex eo derivari
nequeant. - Primus Beerius,3) quantum vide0, acerrime statuit
pueros veros et in tragoedia et in comoedia et agentes et
loquentes et canentes prodiisse. Namque cum homines docti
pro iis tantum pueris, quibus cantum poeta tribuit, adultos sub-
stituere conati sint, recte Beerius Vespas potissimum Aristophanis
adhibuisse mihi videtur, ut veros pueros et prodiisse et cecinissse
demonstraret. lbi enim eosdem pueros satis breves et puerorum
praelucentium et Carcinitarum personas gessisse ostendit. ln
comoedia pueros ipsos cecinisse atque recitasse potissimum ex
Pace, in qua Lamachi et Cleonymi filii canunt puerorum modo,
sequitur. Vesparum puerilis chorus autem imitatur chorum
puerilem Euripideae Thesei; itaque, quoniam Aristophanes insul-
sum illud, quod revera inest in talibus puerorum Euripideorum
lamentationibus, voluit iocosis suis imitationibus exagitare, certum
videtur pari modo pueros in tragoedia atque in comoedia pro-
diisse, cecinisse, verba fecisse. Similiter saepius comicus instituta
tragoediae in ridiculum vertit. Itaque, quod multi docti homines
credere non ausi sunt, pueros ipsos in scaena cecinisse, pro
certo accipiemus, quod mirum non videtur, siquidem, quod iam
Beerius monuit, παίδων χοροὶ Athenis erant usitatissimi. Sed
non choros puerorum solum, sed etiam singulos cecinisse puto,
quoniam pueros etiam in conviviis cecinisse ex Pace Aristo-
phanis discimus. Nam hic potissimum Graecorum singulares
mores respiciendi sunt: dico primum formosorum puerorum
amorem, qui vel tantum valebat, ut amantes amatique inter se
de omnibus virtutibus certarent3 deinde artium liberalium stu-
dium, quod in pueris educandis tanti momenti fuisse scimus, ut
etiam in musicis certaminibus pueri in publicum prodirent. Quae
si reputaverimuS, sane credibile videbitur pueros in tragoediis

¹›) De mensura trag. p. 3.

2) Hist. litt. Graec. 1⁴, p. 593, n. 2.
³) Ueber dic Zahl der Schauspieler bei Aristophanes, p. 46 sqq.

